[
    {
        "English Sentences": "Paul, and Silvanus, and Timotheus, unto the church of the Thessalonians which is in God the Father and in the Lord Jesus Christ: Grace be unto you, and peace, from God our Father, and the Lord Jesus Christ.",
        "Wolaitta Sentences": "Nuuni PHauloosi, Sillaasinne Ximootiyoosi Tasalonqqe woosa keettan de7iya asaayyo ha dabddaabbiyaa xaafoos; he woosa keettai Xoossaa nu Aawaabaanne Godaa Yesuus Kiristtoosabaa. Xoossaa nu Aawaappenne Godaa Yesuus Kiristtoosappe, aaro kehatettainne sarotettai intteyyo gido."
    },
    {
        "English Sentences": "We give thanks to God always for you all, making mention of you in our prayers;",
        "Wolaitta Sentences": "Nuuni Xoossaa woossiyo wode inttena hassayidi, intteyyo ubbaayyo ubba wode Xoossaa galatoos."
    },
    {
        "English Sentences": "Remembering without ceasing your work of faith, and labour of love, and patience of hope in our Lord Jesus Christ, in the sight of God and our Father;",
        "Wolaitta Sentences": "Nuuni nu Xoossaa, nu Aawaa sinttan ammanuwan intte oottido oosuwaanne, siiquwan intte daafurido daafuraa, qassi Xoossai intteyyo nu Godaa Yesuus Kiristtoosa baggaara immana giidoogaa ekkanau gencciyo genccaa ubba wode hassayoos."
    },
    {
        "English Sentences": "Knowing, brethren beloved, your election of God.",
        "Wolaitta Sentences": "Nu ishatoo, Xoossai inttena siiqiyoogaanne inttena babaa oottanau dooridoogaa nuuni eroos."
    },
    {
        "English Sentences": "For our gospel came not unto you in word only, but also in power, and in the Holy Ghost, and in much assurance; as ye know what manner of men we were among you for your sake.",
        "Wolaitta Sentences": "Aissi giikko, nuuni wonggeliyaa wolqqan, Geeshsha Ayyaanaaninne he wonggelee tuma gididoogaa wurssi ammaniyoogan intteyyo ehiidoogaappe attin, doona xalaalan ehibookko. Nuuni inttenaara de7iyo wode, intte gishshau waani de7idaakko, intte ereeta."
    },
    {
        "English Sentences": "And ye became followers of us, and of the Lord, having received the word in much affliction, with joy of the Holy Ghost:",
        "Wolaitta Sentences": "Qassi intte daro waayettikkokka, Geeshsha Ayyaanai immido ufaissaara kiitaa ekkideta; nunanne Godaa milatideta."
    },
    {
        "English Sentences": "So that ye were ensamples to all that believe in Macedonia and Achaia.",
        "Wolaitta Sentences": "Hegaa gishshau, Maqidooniyaa giyo biittaaninne Akaayiyaa giyo biittan de7iya ammaniya ubbatuyyo leemiso gidideta."
    },
    {
        "English Sentences": "For from you sounded out the word of the Lord not only in Macedonia and Achaia, but also in every place your faith to God-ward is spread abroad; so that we need not to speak any thing.",
        "Wolaitta Sentences": "Aissi giikko, Godaa qaalai intteppe kiyidi, Maqidooniyaaninne Akaayiyaa xalaalan siyettibeenna; shin Xoossaa intte ammaniyoogee ubbasan siyettiis. Simmi nuuni haasayanau koshshiyaabi aibinne baawa."
    },
    {
        "English Sentences": "For they themselves shew of us what manner of entering in we had unto you, and how ye turned to God from idols to serve the living and true God;",
        "Wolaitta Sentences": "Aissi giikko, nuuni inttekko biido wode, intte nuna waati mokkidaakkonne qassi intte intte eeqaa aggidi, worddotenna de7o Xoossaayyo oottanau waani simmidaakko, eti bantta huuphen haasayoosona."
    },
    {
        "English Sentences": "And to wait for his Son from heaven, whom he raised from the dead, even Jesus, which delivered us from the wrath to come.",
        "Wolaitta Sentences": "Qassi Xoossaa Na7ai Yesuusi, Xoossai haiquwaappe denttidoogee, nuna sinttappe yaana Xoossaa hanqquwaappe ashshiyaagee saluwaappe yaanaagaa intte naagiyoogaa eti haasayoosona."
    },
    {
        "English Sentences": "For yourselves, brethren, know our entrance in unto you, that it was not in vain:",
        "Wolaitta Sentences": "Ta ishatoo, nuuni inttekko biidoogee mela gidennaagaa intte intte huuphen ereeta."
    },
    {
        "English Sentences": "But even after that we had suffered before, and were shamefully entreated, as ye know, at Philippi, we were bold in our God to speak unto you the gospel of God with much contention.",
        "Wolaitta Sentences": "SHin nuuni inttekko yaanaappe kase Piliphphisiyuusa giyo kataman waayettidoogaanne cayettidoogaa intte ereeta; daro phalqqettai de7ikkokka, intteyyo a wonggeliyaa mishiraachchuwaa yootana mala, Xoossai nuuyyo minotettaa immiis."
    },
    {
        "English Sentences": "For our exhortation was not of deceit, nor of uncleanness, nor in guile:",
        "Wolaitta Sentences": "Nuuni inttena woossiyoogee balan woi tunatettan woi geniyan gidenna."
    },
    {
        "English Sentences": "But as we were allowed of God to be put in trust with the gospel, even so we speak; not as pleasing men, but God, which trieth our hearts.",
        "Wolaitta Sentences": "SHin Xoossai wonggeliyaa hadaraa ekkanau nuuni ammanettiyaageeta gidin, nuuyyo he hadaraa immiis; he immidoogaadankka nuuni haasayoos. Qassi nuuni nu wozanaa xomoosiya Xoossaa ufaissiyaagaadan haasayoosippe attin, asa ufaissiyaagaadan haasayokko."
    },
    {
        "English Sentences": "For neither at any time used we flattering words, as ye know, nor a cloke of covetousness; God is witness:",
        "Wolaitta Sentences": "Nuuni inttekko cimo haasayaara yibeennaagaa, woikko nuuni uuzettiyoogaa genttiya haasayaa haasayibeennaagaa intte loitti ereeta; Xoossaikka nuuyyo markka."
    },
    {
        "English Sentences": "Nor of men sought we glory, neither of you, nor yet of others, when we might have been burdensome, as the apostles of Christ.",
        "Wolaitta Sentences": "Nuuni Kiristtoosi kiittidoogeeta gidiiddi, intteppe bonchcho ekkanau danddayikkokka, ooppenne intteppe gidin woi haratuppekka gidin, bonchcho koyibookko."
    },
    {
        "English Sentences": "But we were gentle among you, even as a nurse cherisheth her children:",
        "Wolaitta Sentences": "SHin nuuni aayyiyaa ba naata dichchiyoogaadan, intte giddon ashkke gidida."
    },
    {
        "English Sentences": "So being affectionately desirous of you, we were willing to have imparted unto you, not the gospel of God only, but also our own souls, because ye were dear unto us.",
        "Wolaitta Sentences": "Inttena siiqido gishshau, Xoossaa wonggeliyaa intteyyo immanaagaa xalaala gidennan, nu de7uwaakka intteyyo immanau giigi uttida; aissi giikko, intte nuuyyo daro al77o."
    },
    {
        "English Sentences": "For ye remember, brethren, our labour and travail: for labouring night and day, because we would not be chargeable unto any of you, we preached unto you the gospel of God.",
        "Wolaitta Sentences": "Ta ishatoo, nu oosuwaanne nu daafuraa intte akeekeeta; intteyyo Xoossaa wonggeliyaa mishiraachchuwaa yootiiddi, inttena ainne waayissenna mala, qamminne gallassi nuuni oottida."
    },
    {
        "English Sentences": "Ye are witnesses, and God also, how holily and justly and unblameably we behaved ourselves among you that believe:",
        "Wolaitta Sentences": "Nu de7oi intte matan, ammaniyaageetu matan, geeshsha, xillonne borettennaagaa gidiyoogau intte markka; qassi Xoossaikka markka."
    },
    {
        "English Sentences": "As ye know how we exhorted and comforted and charged every one of you, as a father doth his children,",
        "Wolaitta Sentences": "Nuuni intteyyo huuphiyan huuphiyan aawai ba naatuyyo haniyoogaadan hanidoogaa ereeta."
    },
    {
        "English Sentences": "That ye would walk worthy of God, who hath called you unto his kingdom and glory.",
        "Wolaitta Sentences": "Nuuni inttena zorida; minttettida. Qassi a kawotettaanne a bonchchuwaa shaakkanau inttena xeesiya Xoossaa ufaissiya de7uwaa intte de7ana mala, intteyyo minttidi yootida."
    },
    {
        "English Sentences": "For this cause also thank we God without ceasing, because, when ye received the word of God which ye heard of us, ye received it not as the word of men, but as it is in truth, the word of God, which effectually worketh also in you that believe.",
        "Wolaitta Sentences": "Intte nuuppe Xoossaa qaalaa tuma gididoogaadan ekkido wode, Xoossaa kiitadan ekkidoogaappe attin, asa kiitadan ekkibeenna gishshau, nuuni Xoossaa ubba wode hegaa gaasuwan galatoos; Xoossaa qaalai ammaniyaageetun, inttenan oottees."
    },
    {
        "English Sentences": "For ye, brethren, became followers of the churches of God which in Judaea are in Christ Jesus: for ye also have suffered like things of your own countrymen, even as they have of the Jews:",
        "Wolaitta Sentences": "Aissi giikko, ta ishatoo, Kiristtoos Yesuusayyo Yihudaa giyo biittan de7iya woosa keettatuura, intte leemisetteeta; hegeeti Xoossaa woosa keettata. Aihudati eta waissidoogaadan, intte biittaa asaikka inttena waissiis."
    },
    {
        "English Sentences": "Who both killed the Lord Jesus, and their own prophets, and have persecuted us; and they please not God, and are contrary to all men:",
        "Wolaitta Sentences": "He Aihudati Godaa Yesuusanne hananabaa yootiyaageeta woridosona; qassi nuna yedettidosona. Eti Xoossaa ufaissokkona; asa ubbaakka ixxoosona."
    },
    {
        "English Sentences": "Forbidding us to speak to the Gentiles that they might be saved, to fill up their sins alway: for the wrath is come upon them to the uttermost.",
        "Wolaitta Sentences": "Aihuda gidenna asai attana mala, nuuni etau qaalaa yootiyoogaa diggoosona. Qassi eta nagaraikka ubba wode dari dari bees. SHin wurssettan Xoossaa hanqqoi eta bolli wodhdhiis."
    },
    {
        "English Sentences": "But we, brethren, being taken from you for a short time in presence, not in heart, endeavoured the more abundantly to see your face with great desire.",
        "Wolaitta Sentences": "SHin ta ishatoo, nuuni nu qofan gidennan, asatettaa xalaalan intteppe guutta wodiyau shaahettido wode, inttena daro laamotidi, be7anau keehi koyida."
    },
    {
        "English Sentences": "Wherefore we would have come unto you, even I Paul, once and again; but Satan hindered us.",
        "Wolaitta Sentences": "Aissi giikko, nuuni inttekko simmidi baanau koyida. Harai atto, taani PHauloosikka darotoo inttekko baanau mala be7aas; shin Seexaanai nuna diggiis."
    },
    {
        "English Sentences": "For what is our hope, or joy, or crown of rejoicing? Are not even ye in the presence of our Lord Jesus Christ at his coming?",
        "Wolaitta Sentences": "Aissi giikko, nu Godaa Yesuus Kiristtoosi yiyo wode, nuuni be7ana giidi ufaissan naagiyoogee, woikko nu ufaissai, woikko nuuni ceeqettiyo akiliile oonee? Inttena gidekketiiyye?"
    },
    {
        "English Sentences": "For ye are our glory and joy.",
        "Wolaitta Sentences": "Aissi giikko, intte nu bonchchonne nu ufaissa."
    },
    {
        "English Sentences": "Wherefore when we could no longer forbear, we thought it good to be left at Athens alone;",
        "Wolaitta Sentences": "Hegaa gishshau, nuuyyo genccanau danddayettennan ixxido wode, Ateena giyo kataman nurkka attanau qofaa qachchida."
    },
    {
        "English Sentences": "And sent Timotheus, our brother, and minister of God, and our fellowlabourer in the gospel of Christ, to establish you, and to comfort you concerning your faith:",
        "Wolaitta Sentences": "Inttena zoranaadaaninne intte ammanuwan inttena minttanaadan, Xoossau oottiya nu ishaa, nunaara issippe Kiristtoosa wonggeliyaa mishiraachchuwaa yootiya Ximootiyoosa inttekko kiittida."
    },
    {
        "English Sentences": "That no man should be moved by these afflictions: for yourselves know that we are appointed thereunto.",
        "Wolaitta Sentences": "Ha waayiyaa gaasuwan intteppe ooninne guyye simmenna mala, a kiittida.Nuuni hegau doorettidoogaa intte intte huuphen ereeta."
    },
    {
        "English Sentences": "For verily, when we were with you, we told you before that we should suffer tribulation; even as it came to pass, and ye know.",
        "Wolaitta Sentences": "Aissi giikko, nuuni inttenaara de7iiddi, nuuni waayettanaagaa kasetidi intteyyo yootida; qassi intte eriyoogaadankka kase hegaadan haniis."
    },
    {
        "English Sentences": "For this cause, when I could no longer forbear, I sent to know your faith, lest by some means the tempter have tempted you, and our labour be in vain.",
        "Wolaitta Sentences": "Hegaa gishshau, qassi genccanau tau danddayettennan ixxido wode, \"Ooni erii xalahe halaqai eta paaccennan aggenna. Nu daafuraikka mela gidennan aggenna\" yaagada intte ammanuwaabaa eranau Ximootiyoosa inttekko kiittaas."
    },
    {
        "English Sentences": "But now when Timotheus came from you unto us, and brought us good tidings of your faith and charity, and that ye have good remembrance of us always, desiring greatly to see us, as we also to see you:",
        "Wolaitta Sentences": "SHin ha77i Ximootiyoosi intte matappe nuukko yiidi, intte ammanuwaabaanne intte siiquwaabaa intteyyo mishiraachcho giidi nuuyyo yootiis. Qassi nuuni inttena be7anau laamotiyoogaadan inttekka nuna be7anau laamotiiddi, ubba wode nuuyyo lo77obaa qoppiyoogaa i yootiis."
    },
    {
        "English Sentences": "Therefore, brethren, we were comforted over you in all our affliction and distress by your faith:",
        "Wolaitta Sentences": "Hegaa gishshau, ta ishatoo, nu waayiyaaninne nu tuggan ubban intte ammanuwaa baggaara intteban minettida."
    },
    {
        "English Sentences": "For now we live, if ye stand fast in the Lord.",
        "Wolaitta Sentences": "Godan minnidi intte de7ikko, nuunikka tumu de7oos."
    },
    {
        "English Sentences": "For what thanks can we render to God again for you, for all the joy wherewith we joy for your sakes before our God;",
        "Wolaitta Sentences": "Aissi giikko, nuuni inttebaayyo Xoossaa galatoos. Nuuni nu Xoossaa sinttan intte gishshau de7iya ufaissa ubbau a daro galatoos."
    },
    {
        "English Sentences": "Night and day praying exceedingly that we might see your face, and might perfect that which is lacking in your faith?",
        "Wolaitta Sentences": "Nuuni inttena be7anaunne intte ammanuwau paccidabaa kunttanau, qamminne gallassi nu kumetta wozanaappe Xoossaa woossoos."
    },
    {
        "English Sentences": "Now God himself and our Father, and our Lord Jesus Christ, direct our way unto you.",
        "Wolaitta Sentences": "Nu Aawai, nu Xoossai ba huuphen, qassi nu Godai Yesuus Kiristtoosi nuuni inttekko biyo ogiyaa nuuyyo giigisso."
    },
    {
        "English Sentences": "And the Lord make you to increase and abound in love one toward another, and toward all men, even as we do toward you:",
        "Wolaitta Sentences": "Nuuni inttena keehi siiqiyoogaadan, Xoossai intte issoi issuwaa siiqiyo siiquwaanne qassi asa ubbaa siiqiyo siiquwaa intteyyo darissonne gujjo."
    },
    {
        "English Sentences": "To the end he may stablish your hearts unblameable in holiness before God, even our Father, at the coming of our Lord Jesus Christ with all his saints.",
        "Wolaitta Sentences": "Nu Godai Yesuus Kiristtoosi ba geeshshatu ubbaara yiyo wode, nu Xoossaa, nu aawaa sinttan geeshshatanne borettennaageeta oottidi, inttena i minttetto."
    },
    {
        "English Sentences": "Furthermore then we beseech you, brethren, and exhort you by the Lord Jesus, that as ye have received of us how ye ought to walk and to please God, so ye would abound more and more.",
        "Wolaitta Sentences": "Simmi wurssettan, ta ishatoo, Xoossaa ufaissanau intte waani de7anau bessiyaakko, nuuppe tamaarideta. Hegee intte kaseesappe de7iyo maaraa; shin ha77i intte kaseegaappe loittidi oottanaadan, Godaa Yesuusa sunttan inttena woossoosinne zoroos."
    },
    {
        "English Sentences": "For ye know what commandments we gave you by the Lord Jesus.",
        "Wolaitta Sentences": "Aissi giikko, nuuni Godaa Yesuusa maataa baggaara intteyyo immido azazoi augaakko, intte ereeta."
    },
    {
        "English Sentences": "For this is the will of God, even your sanctification, that ye should abstain from fornication:",
        "Wolaitta Sentences": "Aissi giikko, Xoossai intteppe koyiyoogee aibee giikko, intte geeshsha gidanaagaanne shaaramuxiyoogaa muleera agganaagaa koyees."
    },
    {
        "English Sentences": "That every one of you should know how to possess his vessel in sanctification and honour;",
        "Wolaitta Sentences": "Intte ubbai huuphen huuphen geeshshatettaaninne bonchchuwan machcho waati ekkiyaakko eranau besseesippe attin,"
    },
    {
        "English Sentences": "Not in the lust of concupiscence, even as the Gentiles which know not God:",
        "Wolaitta Sentences": "Xoossaa erenna ammanenna asatudan, keehi amottiyoogan ekkanau bessenna."
    },
    {
        "English Sentences": "That no man go beyond and defraud his brother in any matter: because that the Lord is the avenger of all such, as we also have forewarned you and testified.",
        "Wolaitta Sentences": "Nuuni qassi kase intteyyo yootidoogaadaaninne inttena mintti zoridoogaadan, Godai hagaa malaban ubban halo kessiyaagaa gidiyo gishshau, ooninne ha yohuwan ba ishaa naaqqanaunne cimmanau bessenna."
    },
    {
        "English Sentences": "For God hath not called us unto uncleanness, but unto holiness.",
        "Wolaitta Sentences": "Aissi giikko, Xoossai nuna geeshshatettan de7anau xeesidoogaappe attin, tunatettan de7anau xeesibeenna."
    },
    {
        "English Sentences": "He therefore that despiseth, despiseth not man, but God, who hath also given unto us his holy Spirit.",
        "Wolaitta Sentences": "Hegaa gishshau, ha timirttiyaa ixxiya ooninne intteyyo ba Geeshsha Ayyaanaa immiya Xoossaa ixxeesippe attin, asa ixxenna."
    },
    {
        "English Sentences": "But as touching brotherly love ye need not that I write unto you: for ye yourselves are taught of God to love one another.",
        "Wolaitta Sentences": "Intte intte huuphen issoi issuwaa siiqanaadan, Xoossai inttena tamaarissido gishshau, intte intte ishata waati siiqanau bessiyaakko, nuuni xaafanau koshshenna."
    },
    {
        "English Sentences": "And indeed ye do it toward all the brethren which are in all Macedonia: but we beseech you, brethren, that ye increase more and more;",
        "Wolaitta Sentences": "Qassi Maqidooniyaa biitta ubban de7iya ishata ubbata tumu intte siiqeeta. SHin nu ishatoo, intte hegaappe gujji gujjidi eta siiqana mala, inttena woossoos."
    },
    {
        "English Sentences": "And that ye study to be quiet, and to do your own business, and to work with your own hands, as we commanded you;",
        "Wolaitta Sentences": "Nuuni kase intteyyo yootidoogaadan, woppu giida de7uwaa de7ite. Qassi intte huuphe oosuwaa oottidi, inttena koshshiyaabaa demmite."
    },
    {
        "English Sentences": "That ye may walk honestly toward them that are without, and that ye may have lack of nothing.",
        "Wolaitta Sentences": "Hegaa gidikko, ammanennaageetu matan intte bonchchettananne qassi inttena koshshiyaabau oonanne auddashekketa."
    },
    {
        "English Sentences": "But I would not have you to be ignorant, brethren, concerning them which are asleep, that ye sorrow not, even as others which have no hope.",
        "Wolaitta Sentences": "SHin nu ishatoo, intte sinttappe demmana giidi ufaissan naagiyoobi bainna asatudan kayyottenna mala, haiqqida asatubaa intte erana mala koyoos."
    },
    {
        "English Sentences": "For if we believe that Jesus died and rose again, even so them also which sleep in Jesus will God bring with him.",
        "Wolaitta Sentences": "Nuuni Yesuusi haiqqidoogaanne qassi haiquwaappe i denddidoogaa ammanoos; hegaadankka, Xoossai Yesuusa ammanidi haiqqidaageeta Yesuusaara ehaanaagaa ammanoos."
    },
    {
        "English Sentences": "For this we say unto you by the word of the Lord, that we which are alive and remain unto the coming of the Lord shall not prevent them which are asleep.",
        "Wolaitta Sentences": "Aissi giikko, nuuni intteyyo yootiyo Godaa qaalai hagaa; nuuni paxa de7iyaageeti, Godai yiyo gallassi hagan de7iyaageeti, haiqqidaageetuppe kasetokko."
    },
    {
        "English Sentences": "For the Lord himself shall descend from heaven with a shout, with the voice of the archangel, and with the trump of God: and the dead in Christ shall rise first:",
        "Wolaitta Sentences": "Aissi giikko, Godai ba huuphen azazuwaara, kiitanchchatu halaqaa cenggurssaara, Xoossaa malkkataa giirettaara saluwaappe wodhdhana. Kiristtoosa ammanidi haiqqidaageeti kasetidi haiquwaappe denddana."
    },
    {
        "English Sentences": "Then we which are alive and remain shall be caught up together with them in the clouds, to meet the Lord in the air: and so shall we ever be with the Lord.",
        "Wolaitta Sentences": "Hegaappe guyyiyan, nuuni he wode paxa de7iyaageeti, Godaara carkkuwaa giddon gaittanau etaara issippe shaaran pude shiiqana. Hegan nuuni Godaara issippe ubba wode de7ana."
    },
    {
        "English Sentences": "Wherefore comfort one another with these words.",
        "Wolaitta Sentences": "Hegaa gishshau, ha haasayan issoi issuwaa minttettite."
    },
    {
        "English Sentences": "But of the times and the seasons, brethren, ye have no need that I write unto you.",
        "Wolaitta Sentences": "SHin ishatoo, ha yohoti aude hananaakko, wodiyaanne aginaa intteyyo xaafanau koshshenna."
    },
    {
        "English Sentences": "For yourselves know perfectly that the day of the Lord so cometh as a thief in the night.",
        "Wolaitta Sentences": "Aissi giikko, Godaa gallassai kaisoi qammi yiyoogaadan yaanaagaa intte loitti ereeta."
    },
    {
        "English Sentences": "For when they shall say, Peace and safety; then sudden destruction cometh upon them, as travail upon a woman with child; and they shall not escape.",
        "Wolaitta Sentences": "Asai, \"Ubbabai saro; aibikka hanenna\" giishin, maccaasaa maaretai oiqqiyoogaadan, bashshai eti qoppennan eta bolli yaana. Eti mulekka kessi ekkokkona."
    },
    {
        "English Sentences": "But ye, brethren, are not in darkness, that that day should overtake you as a thief.",
        "Wolaitta Sentences": "SHin nu ishatoo, he gallassai intteyyo kaisoi yiyoogaadan yaanau intte xuman de7ekketa."
    },
    {
        "English Sentences": "Ye are all the children of light, and the children of the day: we are not of the night, nor of darkness.",
        "Wolaitta Sentences": "Intte ubbai poo7uwaa asanne gallassaa asa; nuuni qammaa asa woi xumaa asa gidokko."
    },
    {
        "English Sentences": "Therefore let us not sleep, as do others; but let us watch and be sober.",
        "Wolaitta Sentences": "Hegaa gishshau, nuuni harati xiskkiyoogaadan xiskkanau bessenna. Nuuni beegottanaunne woga de7anau bessees."
    },
    {
        "English Sentences": "For they that sleep sleep in the night; and they that be drunken are drunken in the night.",
        "Wolaitta Sentences": "Aissi giikko, xiskkiyaageeti qammi xiskkoosona; mattottiyaageetikka qammi mattottoosona."
    },
    {
        "English Sentences": "But let us, who are of the day, be sober, putting on the breastplate of faith and love; and for an helmet, the hope of salvation.",
        "Wolaitta Sentences": "SHin nuuni gallassaa asa gidiyaageeti woga de7anau bessees. Nuuni ammanuwaanne siiquwaa tiran wottiyo ola miishshadan oiqqidi, Xoossai nuuyyo immana gin, nuuni ufaissan naagi uttido atotettaa birata qophedan, huuphiyan wottanau bessees."
    },
    {
        "English Sentences": "For God hath not appointed us to wrath, but to obtain salvation by our Lord Jesus Christ,",
        "Wolaitta Sentences": "Aissi giikko, Xoossai nuna nu Godaa Yesuus Kiristtoosa baggaara atotettaa demmanau dooridoogaappe attin, a hanqquwaa ekkanau dooribeenna."
    },
    {
        "English Sentences": "Who died for us, that, whether we wake or sleep, we should live together with him.",
        "Wolaitta Sentences": "Nuuni paxa gidin woikko haiqqidaageeta gidin, Kiristtoosaara issippe de7ana mala, Kiristtoosi nu gishshau haiqqiis."
    },
    {
        "English Sentences": "Wherefore comfort yourselves together, and edify one another, even as also ye do.",
        "Wolaitta Sentences": "Hegaa gishshau, intte qassi ha77i oottiyoogaadan, issoi issuwaa minttettitenne maaddite."
    },
    {
        "English Sentences": "And we beseech you, brethren, to know them which labour among you, and are over you in the Lord, and admonish you;",
        "Wolaitta Sentences": "Nu ishatoo, intte giddon oottiyaageeta, inttena kaalettanaunne zoranau Godai dooridoogeeta, intte bonchchana mala, inttena woossoos."
    },
    {
        "English Sentences": "And to esteem them very highly in love for their work's sake. And be at peace among yourselves.",
        "Wolaitta Sentences": "Eti oottiyo oosuwaa gishshau, eta keehi bonchchitenne siiqite. Issoi issuwaara sarotettan de7ite."
    },
    {
        "English Sentences": "Now we exhort you, brethren, warn them that are unruly, comfort the feebleminded, support the weak, be patient toward all men.",
        "Wolaitta Sentences": "Nu ishatoo, nuuni inttena zoroos; maari bainna de7uwaa de7iyaageeta seerite. Yayyiyaageeta minttettite. Wolqqi bainnaageeta maaddite. Asa ubbaa danddayite."
    },
    {
        "English Sentences": "See that none render evil for evil unto any man; but ever follow that which is good, both among yourselves, and to all men.",
        "Wolaitta Sentences": "Ooninne iitaa gishshaa iitaa zaarenna mala naagettite; shin issoi issuwaayyoonne qassi asa ubbaayyo lo77obaa oottanau minnite."
    },
    {
        "English Sentences": "Rejoice evermore.",
        "Wolaitta Sentences": "Ubba wode ufaittite."
    },
    {
        "English Sentences": "Pray without ceasing.",
        "Wolaitta Sentences": "Ubba wode Xoossaa woossite."
    },
    {
        "English Sentences": "In every thing give thanks: for this is the will of God in Christ Jesus concerning you.",
        "Wolaitta Sentences": "Ubbaban galatite. Aissi giikko, Kiristtoos Yesuusa baggaara Xoossai intteppe koyiyoobai hegaa."
    },
    {
        "English Sentences": "Quench not the Spirit.",
        "Wolaitta Sentences": "Geeshsha Ayyaanaa doshissoppite."
    },
    {
        "English Sentences": "Despise not prophesyings.",
        "Wolaitta Sentences": "Hanana giidi yootido qaalaa karoppite."
    },
    {
        "English Sentences": "Prove all things; hold fast that which is good.",
        "Wolaitta Sentences": "Ubbabaakka paaccite. Lo77obaa oiqqite."
    },
    {
        "English Sentences": "Abstain from all appearance of evil.",
        "Wolaitta Sentences": "Iita ooso ubbaappe haakkite."
    },
    {
        "English Sentences": "And the very God of peace sanctify you wholly; and I pray God your whole spirit and soul and body be preserved blameless unto the coming of our Lord Jesus Christ.",
        "Wolaitta Sentences": "Sarotettaa Xoossai ba huuphen inttena ubbaban geeshsho; qassi nu Godai Yesuusi Kiristtoosi yiyo wode, Xoossai intte ayyaanaa, shemppuwaanne kumetta asatettaa borettennaagaa oottidi naago."
    },
    {
        "English Sentences": "Faithful is he that calleth you, who also will do it.",
        "Wolaitta Sentences": "Inttena xeesiyaagee ammanettidaagaa; qassi hegaa i polana."
    },
    {
        "English Sentences": "Brethren, pray for us.",
        "Wolaitta Sentences": "Nu ishatoo, nuuyyo Xoossaa woossite."
    },
    {
        "English Sentences": "Greet all the brethren with an holy kiss.",
        "Wolaitta Sentences": "Ishantta ubbaa geeshsha yeruwaa yeridi sarotite."
    },
    {
        "English Sentences": "I charge you by the Lord that this epistle be read unto all the holy brethren.",
        "Wolaitta Sentences": "Intte ha kiitaa geeshsha ishanttu ubbaayyo nabbabanaadan, Godaa sunttan inttena woossais."
    },
    {
        "English Sentences": "The grace of our Lord Jesus Christ be with you. Amen.",
        "Wolaitta Sentences": "Nu Godaa Yesuus Kiristtoosa aaro kehatettai inttenaara issippe gido. Amin77i."
    }
]