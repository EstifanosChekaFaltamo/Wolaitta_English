Xaafoy hiilla qommotuppe issuwa-Xaafoy hara cora qommo hillatuugaadan tamaaridi eriyoobappe attin ekki-yelettiyo hiilla gidenna. 
Leemisuwawu daro asay paraa toga yayyees.
Darotussi haddirssaynne ushachchay aafo milalees. 
Gidoshin daro asay qassi paraa bolli ciroshuwadan kaa”ees. 
Hegeeti tuulamidi xalatettan meezetidaageeta. 
Xaafoykka paraa toga mala. Xalatettan doommidi meezetikko kalali-oottidi xaafanawu danddayettees. 
Daro asaassi xaafuwawu koshshiya baasobati, leemisuwawu doonaa eray, de”uwan demmido meezee(experience) de’oosona.
Xaafoy tamaaridinne meezetidi eriyoobappe attin A eranawu hara qantta purdde de”enna- xaafuwa eranawu ayba nabbaboykka, ayba higge erikka, ayba zoreekka meezetoy maaaddiyooga keeni maaddanawu danddayenna. 
Hegaa gishshawu biron dommiya urawu xaafoy porqqina oosonne daafura wodhdhiyaba milatana danddayees. Gidikkonne paraa toggaadan sohuwaara kalali gaana danddayiyaba gidiyo gishshawu koyro heeren turqquuqqissiya xekkan hidoota qanxxanawu bessenna.
Xaafuwaba qoppiyoge bari huuphen xaafuwa suurissanawu maaddees. Hegaa bollikka ay asinne lo”o xuufiya xaafuwa tamarana danddayees.
Daro asay bari qoppiyogaappe aaruwa lo”o xuufiya xaafana danddayees shin coo yayyees. Leemisuwawu, daro asay bari laggetussi yooshshaa milatiya dabdaabbiya xaafana danddayees. 
Dababbiya xaafanawu koshshiya baaso hiillay adussa oottidoba-aduwa (iriipporttiya), birshetta azazota, woykko undduwaalo dab daabbetanne, h.h.m xaafanawu koshshiya hiillaappe dummatenna.
Nu xaafiyoba nabbabiya asay ay erana koyyi giyooge, hegaa etassi waati qonccissiyakko lo”oo giyyooge, qassikka hegaa qonccissanawu maaddiya doonaa giday ubba asawukka de”ees. 
Turkkanne kirkkaama(1989:1). Nu ubbaassi xaafuwaw maaddiya baaso hiillatu minjjay de”ees. 
Leemisuwawu tukkiya uyiyoosan woyigi naacanaakko, kanttiiddi nuna sugida uraa woyiganaakko, nu laggee nunaara issibaa ottanadan waati ammanttanaakko eroos. 
Xaafo giyooge hegaa mala hiillata boolimissidi go”ettiyooga.
Nuuni oottana bessiya koyrobay xaafuwassi suure  xeelaa dichchiyooga; xaafuwa dosiyooga. 
Piriiissaaga mala paraa piriissay dosiya urawu allaxxiyo oge; ufayssiya ispportte woykko kaassa, shin dosenna urawu shemppo miya ooso gidana danddayees. 
Hegaadankka nu wozanay dosiyaba gidikko, guutta meeziyaappe sinttan xaafoy nuussi allaxxiyo kaassa miishsha gidana danddayees. 
yaatiyo gishshawu xaafuwa ufayttanawu halchchidi meezetana bessees.
Hara baggaara qassi xaafoy haasayaappe dummatiyoga erana koshshees. 
xaafoynne haasayay naa”aykka asi gaytotetta oottiyo miishsha-Gidikkonne xaafuwan gayttiyooge haasayan gaayttiyoggaappe dummatees. 
Gallagalla haasayan ne koyido qofaa woykko qonccissuwa coo immana danddayaasa. 
Leemisuwawu “Ta halaqay oottin ufayttiya asa gidenna. 
“sa’ay qammin hagaa heeran hemettiyoogee lo”o gidenna.” “xinaatiyawu shuggiyooge tana ubbatoo qohees.”
Gaana danddayaasa. Ne immiyo qofaynne buzo allaalle woykko haraba gidana danddayees. 
Leemisuwawu“Tamaaree kollojjiya gelanaappe kase oosuwa meezetiyakko lo”o.” “Teeleeviizhzhiiniyan be”iyoobay naata moorees.” 
Gaana danddayaasa.
Nenaara haasayiya asay daroto nena gaasuwa oychchenna. 
Hegee neeni hegaadan qoppiyo gaasuwa eti eriyo gishshataassa, woykko qassi nena daafurssanawu koyyenna gishshataassa gidana danddayees.
Hegaa gishshawune haasayidopayduwan “aybissi?” giidi melissokkona. 
Shin neeni xaafidobaa nabbabiyaa asay nena erennaagaa, ne qofaa maayyennaagaa woy neeppe dumma ogiyan qoppiyaaga gidana danddayees. 
Ne xaafidobaa nabbabiya asaara xubee baynnan gaytotettaa oottana koyikkone  yootiyoba (xaafiyoba) ubbawu aliya naqaasha immanabessees. 
Xaafuwawunne haasayawu de’iya waanna dummatettay hegaa: xaafuwan neeni denttiyo qofa ubbay tilla gaasuwan woykko naqaashan kaafettana koshshees.
1. Xaafuwawu Shiisho Buussaa
(The Composing Process)
Halchchuwaa:
Ha shemppuwa tamari simmidi tamaareti:
*suure darissuwa xaafuwawu kaallana bessiya tanggota akeekana
*xaafoppe kase oottana bessiyabata shaakkana
yeda xaafo hiillaa go’ettana
Oysha hiillan erana
Mazggafo hiillan go’ettidi darissuwa xaafana
Xufetta (clustering) hiillaa akeekana
Zuleyo hiillan xaafiyoga danddayana
*Harxxetta xaafuwa xaafana
*zaareto/haruma xekkan oottiyobata erana
1.1	Xaafo Buussaa
Daro asay xaafoy mereta imota giidi bala qofa qoppiyooga xalla gidennan, mexi issi ogiyara goggees goosona. Hegaa giyoogee xaafo giyoogee xaafanchchaa huuphphiyappe sitti giidi pulttinne woraqatan shemppces giyoogaa. Gidoppe attin xaafoy coo hegaadan issi kutta tanggidi muruta xuufiya kessigiyo ooso gidenna. Tumaa yootikko xaafoy dumma dumma qommo tanggota qoommi oyqqida demo-buussa (aprocess of discovery) Langaana (2001:13) He tanggoti qassi sitta yafara gidennan yaanne haanne dirqqallettida ogiya kaallosona. Ha shemppoy xaafo buussa giddon de’iya dumma dumma tanggota paattees. Ubba qassi xaafoppe kase oosuwa, Harxxetta xaafuwanne xaafi simo oosuwa woykko harumaa xeellees. Hageeti banttana danddayida dumma dumma xekka milatona ppe attin issi muruta xuufiya kessanawu oottiyobata. Ane Ha”I koyiro xekkaa be”oos.
1.1.1 Xaafoppe kase xekkaa ( pre writing phase)
Daro asay xaafuwa doommanawu metootees. Xaafanawu woraqataanne peeniya oyqqidi uttiyode gaanabay tippi giidi xayiigees. Issito issito huuphe yohohoy woykko tuussa qofay huuphphiyan karhi geennan ixxees. Issi to issito qassi tuussa qofaa kaafiya naqaashati hassayettenna ixxoosona. Haray attoshin, xaafuwa doommi simminkka, “Laa kaallada woygooshsha?” giissi erees. Xaafoppe kase xekkay hegaa mala metota pagalanawu maaddees. Ubba qassa ha xekkan nuuni kaallidi be’anawu de”iyo issi ichchashaa gidiya hayyoti (techniques) nuuni xaafanawu halchchidobaa kasetidi hassayanawunne qofaa murutissidi woraqatan wottiiganawu maaddoosona. Ha ichchashu hayyoti (techniques):(1)yeda xaafuwa, (2) oyshaa, (3) mazggafuwaa, (4) xufetta (clustering), nne (5) zuleyuwa (outlining).
1.1.1.1 Yeda xaafuwaa (Free writing)	
Yeda xaafo giyoogee guuggiyan qofttidaba ubbaa gede woraqatan wottiyooga. Yeda xaafuwan balaa qoodokko; pitaliya balaa, kuushetta mooruwa, laggeyo mooruwa woykko qofa qashoquxaruwa mooruwa giigissanawu wudokko. Nu xaafanawu halchchido huuphphe yohuwa xelliyaagan nuussi qofettiyaba ubba co”u giidi tigoos.
Yeda daafoy kushiya birshshidi nuunaxaafuware meezeyees. Yeda xaafoy nu guugge garssan de’iya xaafo magalashuwa pooshiyo oge.”Taappe moorettiichchanaakkonne” woykko “Taappe balettiichchanaakkonne” giyooge nuna hirggissenna gishsha qofa pulttisso xalaalan sheekkeetteees. Yeda xaafuwaa aggennan meezetiyoogee qoppiyo eeshshaa(habit of thinking ) dichchanawu maaddees. (Langaana 2001:23)
1.1.1.2 Oyshaa
Oyshaa hayyuwan, neeni xaafanawu halchchido huuphphe yohuwa xeelliyagan dumma dumma oyshata oychchada qofaa pulttissaasa. Hegaa mala qofaa pulttissanawu maaddiya oyshati: Aybissi? Awude? Awan? Ooni? Nne waatidi? Giyaageeta. Neeyo qofettidaaga keena cora oyshata oychcha. Kaallada Diyan Woodi giyo na”iya bari darissuwa xaafanawu oychchido leemiso oyshata be’a.
Oyshatanne Zaarota
*Silimaa be’anawu biyooga taaniixxiyoy aybissee?
Yaani daro metoti de’iyo gishsha.
*Silimaa be’ana biyoogee meto gidiyoy awudee?      
Auwdenne gidana danddayees        
 Silimay erettidaaga gidiyo wode,
  Silima keettay Un”iyo wode,             
 Biyo ogee (tiraapikee) injjiya Xayiyo wode,
 Buussay iitiyo  Wode.
*Silimaa buussaa metoti  awan awan gayttiyoonaa?  
Ogiyan,
 kaamiya  essiyoosan,
Kayaa naagiyosoan,
silima keettan.
*Metota medhdhiyay oonee ?                                                    
Be”iya asaa.
 Daruwa maana koyyiyoogan ,  
Balbbuqiyoogan (disturbing)
Silima keettaa godaata.
 Kaamiya essiyo aho sohuwa giigissennan ixxiyoogaaninne
Miishsha gishshawu giidi cora silimaa shiishshiyoogan .

*Ha metota waata xoonana danddayiyaana?
Ta son uttada televizhzhiiniya  be’ana danddayayis.
Oyshata oychchiyoge neeni xaafanawu koyyido huuphphe yohuwa xeelliyaagan naqaashaa cora xirphphatuppe demmanawu qoppanaadan maddees. Oyshati he allaaliyaba neeni qocirada qoppanaadan oottoosona. Hegee qassi daro naqaashata woykko kaafiya qofata demissees.

1.1.1.3 Mazggapiyooga
Mazggapiyoge guuggiyappe soridi qoliyooga. Qofatanne nekiitawu maaddiya suuppa naqaashata muliya qorada shiishshaasa. He neeni shiishshido qofata ziireyaasa. Ziireyayidi kasiya kaaluwawu aynne un”ettakka; hagee woggaatees, hagee qeeraatees, woykko hagee bayira, hagee kaalo giyobawu hirggennan neeyyo qofettidaba ubbaa gede ziiriyan wottaasa.
Ane kaallada wontta leemisuwan be’ido na”iya Diyana bari xaafuwassi qofata waata ziireyidaakko be’a.
Mazggapiyoga
2	Ta sooppe silima keetta gakkanawu ogee (tiraapikee) Un’o
3	Silimaa be’iya asay wo camees
4	Cora asaara Un”ettada uttanaagee iitees
5	Qumaa kaalidi uttiigiyogee sheneyees
6	Qiiba naati yaara haara woxire ttoosona
7	Ta erenaa asay yaara haara qesiyan sugees
8	Kaamiya essiyo sohoymetees(guutta)
9	Kaamiya essiyo sohoy aakkana koshshees
10	Miishshaa gishshawu giidi Corabaa bessoosona
11	Essa ekkanawu woykko eesoyada kanttissanawu danddayikke
12	Kayaa naagoy (salppee) daro wodiya essees.
13	Tiikeetiya gatee al”o
14	Qan”iyo shammiyosan daro paacee dees
15	Ta son geeshshanne mal’iya qumaa kattana danddayayis
16	Masttiqay oyssaara dees
17	Chokkolaattee xeeppula
18	Karimeellay ubbato ta miishshaa wurssees
19	Silimay bayzettiichchana danddayees
20	Silimaa kaseti be’iichchida asay siliman oottiya geetura haasayaa doommees
21	Asay qufeesinee hedhdhishees
22	Wuyigen yedhdhiyode xanddaqi yiyabay darees  
23	Yelaga naati alaaheessinne pakaakees.
Mazggapiyo wode issi qofay haraa yeliiddi keehi aakkees. Hegee qassi darissuwa aassanawu maaddees.

1.1.1.4 Xufettaa (clustering)
Xufettaa giyogee misiliya woykko karttaa meruwakka geetettees. Xufettay xaafiyoba demmanawu maaddiya zuge tuppe issuwa. Bari qofaa misile meran kuuyyanawu dosiya asaassi hagee keehi injje hayyo. Xufettan neeni shiishshiyo qofatussinne naqaashatussi de’iya dabbotettaa bessanawu yafaratun, saaxinetun, irzzotun, h.h.m go”ettanawu danddayaasa.
Koyro, neeni xaafana koyido huuphphe yohuwaba qonccissiya issi qaalaa mela woraqatawu giddo colbbuwan xaafasimmada neeyyo hassayettiya qaala ubbaa A yuushuwan xaafa- xaafada saaxine giddon woykko irzzo giddon wotta. Hegaappe simmada qaalata issuwa- issuwaaranne waanna huuphphe yohuwaara gattiya yafaarata medhdha. Suuppa qofata qeeraatiya saaxiniyan woykko qeeraatiya irzzuwan wotta; etawu de’iya dabbotaakka yafarada bessa.
Xufettaassi woykko misiliyaassi hagee likke woykko hagee likke gidenna giyo wogi baynnaagaa akeeka. Ooninne bawu milatidaagaadaninne bawu injjetidaagaadan woraqatan qoppiyo oge /hiilla. Asi qassi bawu milatidaagadan qoppidi shiishshido qofatussi de’iya dabbotettaa bawu injjetido ogaadan misatissidi wottana danddayees.
Kaalada ane Diyaani xufettaa leemisuwa be'a.
1.1.1.5 Zuleyuwa (Preparing Outline)
Zuleyoy hanno gakkanawu nuuni be’ido oyddu hayotu gum”etta gaana danddayettees. Gaasoynne zuleyoy yeda xaafuwappe, oyshaappe, mazggapuwappe xufettaappe kaallidi oottiyoba. Zuleyoy neeni xaafanawu koyido huuphphe yohuwa birshshada qonccissanawu gidiyaaga keena ano qofatanne kaafe qofata shiishshidoogaanne shiishshabeennaaga qonccissidi bessees. Xaafoppe kase oosoy xaafuwawu koshshiya qofatanne naqaashata shiishshiyo xekka gidiyo gishshawu, zuleyoy neeni gujo oosuwa oottana koshshiyogaanne koshshennaaga erissees.
Zuleyoy neeni issippetettay, lo”o kaafeenne zirxxa quxaroy de’iyo darssuwa xaafanaadan maaddiya halchcho woykko kartta gaanawu danddayettees.
Leemisuwa:
Diyaana bari darissuwa halchchoy ay mala gidana bessiyakkone karhioottada  hagaappe kaalliya heezzu ayfe yohotun kuuyyanawu maacaasu. Hegeetikka (1) Buussan iitiyabata; (2) yan miyoobati paacciyoga;nne (3) silimaa be’iya hara asaa. Hegaappe simmada wontta A kessido mazggafaakko guyye baada, mazggafaa giddon de’iya issi issi qofay ha heezzu ayfe yohutuppe  awugaara maayettiyakko xeellaasu. Hegaadankka ha heezzu ayfe yohotuura maayettenna qofaa shoddaasu. Yaatada mazggafa giddon de’iya qofatussi 1-3 de’iya paydota immada,bana suure darissuwa xaafanawu maaddiya zirxxa zuliya giigissaasu.
A oottidoba kaallada be’a.
1 Ta sooppe silima keettaa gakkanawu ogee (tirafikee) Un’o.
2.Qumaa kallidi uttiyogee iitees
2.Silimaa be’iya asay wocamees
2.Ta erenna asay yaara hara qesiyan sugees
5  Kaamiya essiyo sohoy metees
6  kaamiya essiyo sohoy aakkana koshshees.
7  Mishshaa gishshawu giidi Corabaa bessoosona
8  kayaa naagoy (salppee) daro wodiya essees.
9  Tiikeetiya gatee al”o.
2 Qan”iya shammiyosan daro paacee dees.
2 Ta son geeshshanne mal’iya qumaa kattana danddayayis.
2 Masttiqay oyssaara dees.
2 Chokkolaatee xeeppula
1 Silimay bayzettichchana danddayee.
3 Silimaa kaseti be’iichchida asay silima oottiyageetuura haasayaa doommees
3 Asay qufeesinne hedhdhishees
1 Wuyigen yedhdhiyoode xanddaqi giyabay dares.
3 Yelaga naati alaa heesinne pakaakees.
*Mazgapaa hagaadan payiduwa immada giigissa simmada, Diyaana, bari zuliya gigissaasu.
      Silimaa Buussan Metoti De”oosona
1	Buussan iittiyaba
2	Yan miyoobati paacciyooga
3	Silimaa be’iya hara asaa.



Meeziya:
“Wolayttatto Timirtte Macaraa” giya huuphphe yohuwan derissu xaafanawu, qommo ora be’idoogaa maaran qofata mazggafidoogeetuppe doorada zirxxa zuliya kessa:
Qofatu mazggafaa:
--------------------------------------------------------------------------------------------------------------------------------------------------------------------------------------------
Zuliya:
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------  
1.1.2 Harxxetta xaafo xekkaa (Drafting phase)
Oosuwa
Ha kifiliya be”anaappe kasetidi ane kaalliya oyshata citan citan tobbibbidi zaaranawu malite.

1.Harxxetta xaafo xekka giyoge woyigiyogee?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
2. Harxxetta xaafo xekkan issi uri ay ay oottana bessii?
--------------------------------------------------------------------------------------------------------------------------------------------------------------------------------------------------------------------------------------------------------------------------------------
3.harxxetta xekkan oottaan bessennabatishin aybe aybe?
-------------------------------------------------------------------------------------------------------------------------------------------------------------------------------------------.
Xarxxetta xaafo giyooge hagaappe kase nuuni be’ido ichchashu hayyotun go”ettidi shiishshido qofata shonggaara de’iya kiitaa aattanawu danddayissiya hanotan maarayidi wottiyooga. Ha xekkanneeni xaafanawu koyyido huuphphe yohuwaara biyaba ubbaa, keehi Un”ettennan xaafana danddayaasa. Harxxetta xaafuwa xaafaydda, xaafoppe kase xekkan neeni akeekabeennabata gujjada xaafanawu koshshees. Gidoshin neeni xaafishin xubbiyabi gayttiko hirggoppa. Mela sohuwa aggada woykko “simmada xaafa” giya qofaa wottada sinttawu sugana danddaasa. Hegaa xalla gidennan, mooroy baynna mucurettida darissuwa xaafana gaada tuggatoppa. Ha xekkay giraamere, kuushetta,
Pitale, issippetetta, zuussa, laggeyonne h.h.m moorota qociridi giigissiyo xekka gidenna. koshshenna qaalati woykko qofa qashoti diikkokka simmada kaalliyan yiidaba ubbaa, ne tussah qofaa tilxxixxissidi qonccissanawunne ne darissuwa gomppaa assanawu danddayiya qofa ubbaa co”u gaada duge zaarada tiga. Ha xekkan neeppe koyettiya bi neeni ekkada denddido huuphe yohuwa, tuussa qofaanne, halchchuwa (sintta qofaa) dogennan qofaa pulttissiyooga.
Oosuwa:
“Wolayttatto Timiette Macaraa” giya huuphe yohuwan guuxxiis giishin ichchashu menttoti de’iyo darissuwa xaafada bessa.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Kaallliya Leemiso harxxeta xuufiya loytta xeella. 
Taani silima dosiyooge tumashin, ta laggetitana silimaa shoobbiyoga aggidosona. Silimaa buussan keehi daro metoti de”oosona.
Matan qeeri tiraatire keettati baawa, wogga silimaa bessiyoosa gakkanawu tammanne ichchashu daqiqa kumettaa kaamiya laaggayis. Heeran zal”ekeettaynne quma keettay de”iyo gishshawu kaamiya essiyo sohoy un”ees. Essiyoosa demmanawu kaamiya laaggayidda yuuyya- aadhdhayis. Hegaappe simmada adussa salppiyan eqqayis. Tiikeetee wurenna gaada hidootada. Wurettan tiikeetiyawu keehi daro miishshaa qanxxayis. Hegaa keena miishshaa qanxxada hagaamala caammaa xanddaqi giidi oyqqiya wuyigiyan uttayis. Silima wurssada kiyiyo wodeta caammaa yachchay suuppa xiilliya, mastiqaa tufanne hara qommo buuraa dankki ekkidi kiyees.
He tiratire keettan gayttiya hara paacee qassi A heeran tana iitiya kattay de’iyooga. Ooninne qoppiyogaadan taanikka aliyaappe aadhdhida orddetettaa orddennaadan hirggayis. Son de’iyo wode kareppe ta payyatettaa qohiyaaba shammennan ta son diidaba,mays. Geeshsha qumaa kattana danddayas, gaasoynne sooni aybinne baawa. Tiraatire keettaa biyogee silimaa bessiyo basheenne injje wombbaray kumido giyaa biyooga mala.Ta huuphphiya bollaa maaddiya qumaa manawu ammattana malayis. Masttiqaa peenoy tana sohuwaara omooddiigees. Ta laggetikka ta mala pattennaageeta . chokkolette de’iyagee barkka guppidi kushe gido gelana hani yaba milatees. Doonaa kunttada coppayada coommayis. Silima keettaappe kiyiyo wode sakettadanne xalalaa nippi- gaada kiyayis.
Silimaa be’ana yiida issi issi asati qassi ha ubba metuwappe aadhdhoosona. Bantta laggeta malaalissanaw koyyiya yelagati de”oosona. Qiiba naati loossuwaara miicciddi pudenne duge woxirettoona. Gastta asati qassi silimaa banttason be’iiddi diyabadan hanoosona. Siliman de’iya erittida eeshshaawatu bariya cenggurssaa xoqqissidi haasayoosona, taarikiyaakka yootoosona. Haraati qassi bantta miidoba kohuwanne uyidoba qorqoruwa wuyigen oliigoosona. Hegaa bollikka qufoosona nne hara sheneyiyaabakka oottoosona.
 Issi  galla qammi naa”antto silima keetti biikke gaada cashaas. Heeran viiduwa bayzziyy keetta asaara gayttaas hagaappe sinttan silimaa ta sooni injjeta uttada be’ana.
Oosuwa 1.3
Qommoora de”iya leemiso darissuwa nabbabi simmidi kaallidi de”iya oyshtussi haniya zaaruwa immite.


1.Ha harxxetta xaafuwan intte  bala woykko mooro giidi qoppiyobata qoridi  kessite
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
.
 2.Intte he qofati bala giido gasotakka qonccissite
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
1.1.3 Xaafi simo Xekkaa/Zaaretuwaa (Post Writing Phase)
Ha xekkay darissuwa xaafuwa buussan wurssetta xekka. Zaarettiyoga giyooge, kaseegaappe aaruwa boolima darissuwa medhdhanawu koyiro oottidabata bottokonidi wotti-yeggi xaafiyooga giyooga. Bottokoniyooga giyoogee qassi xaafishin paccidabi diikko gujjiyooga, palahidabi de”ikko denttiyooga, barqqidabi de”ikko zuuqqiyoogaanne geellattidabi de”ikko sittissiyooga giyooga. Hara guussan, naqaasha shiishuwa, qaala dooruwa, kuushetta malaata, wogga pitale daaro, giraamere higge, qofa qasho quxaro, laggeyo nne h.h.m moorota qori kessidi, siiree siikki baynna, yooshshaa milatiya darissuwa xaafiyooga.  
Hegaa mala muruta darissuwa demmanawu zaarettiyo oosoy heezzu xekkan polettees: gomppa zaaretuw, qofa qasho zaaretuwanne harumaa(editing).

A.Gomppa Zaaretuwa
Oosuwa
Ane kaalliya oyshata zaara
1.Gomppa zaareto giyooge woygiyooge?
-----------------------------------------------------------------------------------------------------------------------------------------------------------------------------------------------------------------------------------------------------------
2.Darissuwa xaafiya uray gomppa zaareto xekkan ay ay oottana koshshi?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Gomppa zaaretuwa giyooge darissoy oyqidobata, giyogeenne darissuwa giddon nuuni aattana koyido kiitaa suure polanawu nuuni go”ettido naqaashatunne qofatu likketettaa zaaretti xeellidi giigissiyoga guussa. Darissuwa gomppaa zaarettanawu hagaappe kaalliya oyshati kaaleto gididi maaddanauw danddayoosona:
1.Ta darissoy issippetettaa naagide?
* Tuussa qofaa koyroppe doommada loytta qonccissidana?
*Ta darissuwa giddon de’iya menttoti ubbay tumukka tuussa qofaa kaafiyoona?
 2. Ta darissoy lo”I kaafettide?
*Ta darissuwa giddon de’iya menttoti ubbay tuussa qofaa maddiya wogga kaafe qofata oyqqidona?
*Wogga kaafe qofata paattidi bessiya qeeri/suuppa kaafeti de’iyona?
3. Ta darissoy suure quxarettide?
*Ta darissuwa giddon yeemoyiya geluwa, zirxxa kuushshaa nne tilla huuphe yohuwa go”ettidana?
*Qoncce quxaro hayyuwa go”ettidana?
*Qofa qashota nne menttota gattiya suure pino qaalata woykko oysetota go”ettidana?


B. Qofa qasho Zaaretuwa
Oosuwa
Ane kaalliya oyshata zzaaranawu mala.
1.Qofa qasho zaareto xekkan ay ay oottiyo?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Qofa qasho zaaretoy gomppa zaaretuwappe aybin dummati?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

Qofa qasho zaaretuwa giyooge darisso giddon de’Iya qofa qashoti ubbay nabbabiya urawu tolotattidi geliyadan maaraa-mankkaa naagidi xaafettidooga shaakkidi eriyoga guussa. Qofa qashoti nabbabiya ura xubbennan geliyadan xaafettidooga eranawu kaalliya oyshati maaddoosona.
Ta darissuwa giddon:
1.Suure laggeyuwa go”ettidana?
2.Haasayay (point of view) huupheppe toho kiyanawu issi male ?
3.Bizza (specific) qaalata go”ettidana ?
4.Ooso poliya (active) peeshota go”ettidana ?
5.Borsso, salettiya, kuuretta h.h.m qaalata xayissidana ?
6.Qofa qashutu qommuwa laamma-laammada xaafidana ?

C.Harumaa (editing)
Ha xekkay darissuwa giddon de’iya dumma dumma qommo moorota giigissiyo xekka- Moorota giyogeeti: giraamere mooruwa, pitale (spelling) mooruwa, maalaata (punctuation) mooruwa nne h.h.m.

*Ha xekkan de’iya moorota giigissidi darissuwa zaarettanawu kaalliya oyshati keehi maaddoosona.
1. Wodiya malaatiya peeshoti bali baynnan gelidona ?
2. Peeshoti keettaawaara maayettiyona ?
3. Likke sunttadota go”ettidana ?
4. Sunqqoti, penqqoti, oysetoti, pino- qaalati, h.h.m- maara gelidona ?
5. Wogga pitalee gelana bessiyosa ubban  gelide ?
6. Kuushetta malaatata (punctuations) suure go”ettidana ?
Mattuma, keettaawatetta, Coratettaa, h.h.m bessiya qaalati maara uttidona ? h.h.m.
Ooso 1.4
Kaallidi de’iya zaareto oyshata ne guussan qonccissada zaara.
1.Xaafi  simo xekkan zaarettiyobata xaaxa waaxada yoota.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Bari darissuwa gomppaa zaarettiya uri waannatettan ay ay xeellana koshshii?
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------3.Bari 

darissuwa giddon de’iya qofa qashota zaarettiya asi pilggidi xeellana bessiyobati aybe aybe ?------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Darissuwa harummiyo wode oottana bessiyabata qoqqofada bessa.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

		









Shemppo- II
2.Xuufe Quxaruwa (Stucture of a Text)

Sintta qofaa:
*Ha shemppuwa tamari simmidi tamaareti:
- Darissuwa aybatettaa erana
- Darissuwa menttuwappe dummayiyabi aybakko shaakkana
- Darissuwa quxaruwa /waattaa akeekana
- Bari buzo darissuwa xaafana

2.1. Darissoy Aybe ?
. Kase eraa denttettiya oyshata
*kaallidi de”iya oyshat kase neeyyo de’iya eran keten”ada zaara.
1. Darissoy aybe ?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Darissuwawunne menttuwawu de’iya dummatettaanne issippetettaa qonccissada xaafa.
------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Darisuwawu quxaroy dees giyooge woygiyooge?
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Darisso quxaruwa giddon de”iyabati aybe aybe?Birshshada xaafa.
---------------------------------------------------------------------------------------------------------------------------------------------------------------------------------------------------------------------------------------------------------------------------------------
Daro lo”o.
Darisso giyoge qanttan menttotu shiiquwa. Hega giyooge nuuni qonccissana koyido yohuwa menttoppe dariya ogiyan qofaa aassidi kiitaa aattanawu maaddiya xuufe qommo giyooga.m
Darissoy guuxxis giishin issi ichchashu xeeta gidiya qaalata oyqqees. Ha ichchashu xeetu qaalati qassi ichchashu dumma dumma menttotun laalettoosona. Darissuwa giddon de’iya ichchashu menttoti immiyo darissuwa giddon oottiyo oosuwa woykko darissuwassi immiyo go”aa maaran heezzu qommuwan shaahettoosona. Hegeetikka:
     1.Gelo menttuwa,
2.Giddo menttota,nne
3.Kuushsha menttuwa
Issi zirxxa darissoy bari giddon  issi gelo mentuwa, guutta giishin heezzu giddo menttotanne issi kuushsha menttuwa oyqees.Hegaa maaran darissoy waani quxarettiyakko kaallidi be”ana.

2.2. Darisso Quxaruwa (Structure of an essay)
Oosuwa
Kaallidi de”iya oyshata zaara.
1.Quxaro giyooge woygiyoogw?
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Darissuwassikka quxaroy daana danddayii? Waanidi?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
Issi keettaa keexxanawu godaa, hootaa, zaaruwanne tuussaa koshshiyogadan issi zirxxa darissuwa xaafanawu koshshiya baasobati qommoora nuuni kifile 2.1 be’idoogadan gelo, giddo nne kushsha menttota. Ha baasobata ubbaakka “mentto” giidi issi suntan xeesikkonne eti darissuwa giddon oottiyobay dumma-dumma. Hagaappe kaallidi ha darissuwa baaso kifiletu (gelo mentto, giddo mentto, nne kuushsha mentto) aybatettaa paattidi be’ana.

2.2.1 Gelo Menttuwa (Introductory paragraph)
Oosuwa
Ane ha qofaa be”anaappe kasetidi kaalliya oyshata zaarite.
1.Gelo mentto giyooge woygiyooge?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Gelo menttoy ay mala qofaa oykki?
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Gelo menttuwa hara menttotuppe dummayiyabi aybe?
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Darissuwa gelo menttoy nabbabiya ura koshshaa denttettiya amarida qofa qashotun doommana bessees. Gaasoykka gelo menttoy darisso giddon oottiyobatuppe issoy nabbabiya ura yeemoyiyooga. Hegaappe simmidi tuussa qofaakko (thesis statement) baana danddayees. Tuussa qofa giyoge darissoy Qattanawu halchchido hum”oyohuwa oyqida qofa qashuwa giyooga.
Darissuwa tuussa qofay issi izaawu darissuwa waati Qassanawu halchchidaakkonne bessiya miishsha. Hegaa giyoge darisso giddon de’anawu de’iya ayfe yohota, giyoogeenne tussah qofaa kaafidi darissuwa Qassanawu de’iyabata kasetidi malaatees woykko barssi bessees giyooga. Tussa qofa kaafiya ayfe yohoti darissuwa giddon eti gelanawu de’iyo kasiya kaaluwa maaran gelana bessees
Daroto meezetido darisso qommotuyyo tuussa qofa gelomentto giddon uttees. Hegaa gishshawu gelomenttoy darissoy oyqidobata kasettidi bessiya barissi- beso mentto gaanawu danddayettees. Hegaappe denddidaagan gelomenttoy darissuwa hum”okiitaa birdhdhees, xeeraa bessidi nabbabiya ura yeemuwa denttettees.
Nabbabiya uraa yeemoyana danddayiya yallisa gelo menttuwa xaafanawu dumma dumma hayyoti (methods) de’oosona. Neeni hegeetuppe issuwa doorada woykko issi naa”aa gidiyageeta walakkada muruta gelo menttuwa xaafana danddayaasa.
Kaallidi de’iya erettida gelo mentto xaafo hayyota xeella.
1.Aaho ofan doommada neeni xaafana koyyido tuussa qofaakko xuntta. Aaho qofaappe xuntta qofawu biya hanotan xaafa.
2.Phalqqettiya qfan doomma. Neeni qonccissana haniyo qofaaradom”ettiya woykko phalqqettiya qofaaninne hanotan doommada xaafikko nabbabiya asay ne geeddarssuwan malaalettidi ne darissuwa yeemuwan nabbabana danddayees.
3.Go”aa qonccissa, Neeni Xaafiyobay nabbabiya ura ay maaddiyakko kosettad bessa. Neeni xaafiyobay eta issi ogiyan maaddana danddayiyoga qonccissada eta ammanttikko nabbabiya asay qanxxennan wurssettaa gakkanawu yeemuwan nabbabana danddayees.
4.Issi merettidaba woykko hanidaba yoota. Hanidabati daroto asaa siya-siya goosona. Neeni go’ettiyo hanidabati qanttanne neeni xaafiyo huuphe yohuwara gaytotettay (milatoy) de”iyoogeeta gidana bessees. Han idabata giyogeetinena gakkidaba woykko neeni siyidaba woykko gaazeexaaninne maxeetiyan nabbabidoba gidana danddayoosona.
5.Oyshata oychcha. Gelo menttuwa doommayda nabbabiya uri qoppana bessiyo issi oysha woykko neeni qonccissana koyidoba oysha meran denttikko, nabbabiya uray he oyshaa zaaruwa eranawu yooqu giidi nabbabana danddayees.
6.Haraatu guussa (Quotation) go’etta. Hari asi giidobay neeni maxaafappe woy harabaappe ekkidoba gidana danddayees. woykko qassi neeni siyido erettida asa haasaya, leemiso, hayse gidana danddayees. Woykko mata wode kiyida erisso (advertising slogan). Ixxikko ne laggee woykko intte so asappe issoy giidoba gidana danddayees.              
 OOso 2.2
Kaaliya saaxine gelo menttota xaafiyo usuppun  hayyota xaaxi waaxidi oyqiis. Appe kallidi dumma dumma menttoti de”oosona. He menttota nabbabada eti, xaafettido hiillay awugaakko, bessa. Hillaa/hayyuwa saaxiniyappe doorada issi issi menttuwa huuphessan de’iya mela sohuwan xaafa



1.Aahuwappe Xunttawu
2.Palqqetta qofan doommiyoga
3.Qofaa go”aa qonccissiyoga
 4.Merettidaba woykko hanidaba    
5.Oyshata
           6.Haaraatu haasaya.
           

         
         1. ------------------------------------------------------------------

Siiqoy aybe? Nuna tumu siiqoy oyqqidooga ay bin erana danddayiyo? Nu he nuuni siiqido uraara gayttiyo wode nu siiqoy tuma gidiyooga waati yootana danddayiyo? Tumu siiqo gidikko hegee xayana/wurana danddayii? Nuuni ubbay eriyoogaadan siiqoy birshshanawu wayissees.. Gidikkonne dariya bagga asay tumu siiqoy Coo balla mera xallaa xeellidi dosiyooga gidennaaga maayees. Siiqoy kotta bonchchuwa, haa ekkiyoogaappe yaa immiyo koshshaa nne issoy issuwa un”ettenna hanotaa shiishshi oyqqees.

  2.-----------------------------------------------------------------------------
Benjjaamin Frankkiliini “Moleenne imattay heezzu gallassappe sinttan  peenotees.” Giidi  xaafiis. Aadhdhida.  balgguwan, ta michchiya nne I so asay nunaara naa”u saamintta allaxxiiddi Qattanawu yiido wode Frankkiliini likke gidiyooga ammanaas. Mexi heezzu gallassappe guyyiyan, ta michcheeazina kilttaachcha naachchay,  ta michchee, azina kilttaachcha naachchay, ta michchee, halaqaa-amassalee nne ta michche naatu milli”ay tana sheneyyiigiis. 
    
 3.-----------------------------------------------------------------------------
Nuuni Amerikka biitta asay pala azalla. Bollaa kooliya kattaa kattidi miyooga aggidi irxxa sasa qumaa ho’ettoos. Galla-galla kiyiya gaazeexaa nabbabiyoga aggidi intterneettiyan de’iya qantti shiishshido oduwa xeelloos. Ubbaappe Qaro iitabay qassi matan de’iya suyiqiya baanawu hemetaa be’anaappe giidi guppidi kaamiyan geloos. Hagee qantta sohuwa baanaassaara ubbawu kaamiyan ceeqettiyooge nuna pala go”iya meeziya-hemetaa diggiis. Nuuni kaamiya issito-issito xallaa toggidi daroto tohuwan hemettiyakko miishshaa qoraphphana, payyatettaa naagana, nne nu heeran de’iya pala lo”iyabatakka be’ana.

     4.----------------------------------------------------------------------
Ha”i wodiyan maxaafa wottiyo sohoti qumaba yootiya maxaafatun tucetti uttidosona. Amerikka biitta asay eesuwan gakkees, pala maaddees giyo ay qommo kattaakka mali-be”anawu giigetti uttidaba milatees. Hegaa xalla gidennan xaafetikka hegaappe beettiya miishshaa kaashanawu yeemoyiya qommo kaattaa koyyi- koyyidi abaa xaafoosona. Ay maaddi, hegaa malakattati odooga keena maaddokkona, ubba qohanawukka danddayoosona. ubbappe iita yeemyiya kata qommoy zambbaa. Hagee oottanawu danddayettiyaba gidenna, odettiyaga keena maaduwa immenna, bollaakka qohees.

     5------- --------------------------------------------------------------
Issi woggaa galla maallado guuran issi yelaga aayyiya bari yiira na’iyo mayzza-gixissada, misile maxaafaa, karimeellaa nne lo”a maayya uttida harbbaynniyo immada ekka kiyaasu. Naa”ay issippe katamawu colbbuwan de’iya Matodistte woosa keettaa gakkanawu kaamiyan biidosona.yan aayiya woggaa gallassa timirttiyawu yiya qeeri naati gakkanaashin shuchchan uttada naaganaadan yiira na”eessi yootaasu. Yaata simmanne ha yelaga ayiya aayoteteeaa mentuwa tookkanawu danddayenna gishshawu bari ichchashu laytta yiira na’iyo olada kaamiyan ba aggaasu. Hagee layttan layttan polettiya qeeri naata phenqeshiyo sha”an qoodettiya hanotatuppe issuwa.Geella sohuwara co aawa/aayo gidiyo maatay sinttappe daana bessennaba misatees. Aayo/aawa gidana koyyiya uri he maataa immiya piqaade woraqata demmanawu oychchana koshshees. Hegaa demmanawu qassi heezubata kunttana koshshees.

     6.-------------------------------------------------------------------------
Taani hasttamanne- ichchashu layttan tamaareso gelaydda tamaareson oottanabi tana metees gaada hirggabeykke. Taani asa gammi gakkida, naata dichcha gattida macca asppe attin biron naa”antto xekka timirtte- keettappe kiyida oyqiyobay erettenna panttatu mala gidikke. Shin timirttiya doommada he “oyqiyobay erettenna panttati taappe kehiyooga akeekaas. Kifile giddon ottiyoba ubbawu etawu de’iya hiillay shin tawu de’iya hiillay doynichchiis. Taani maxaafa keettan paafunttaa demmiyo ogiya, iriipporttiya xaafiyo ogiya,nne haray attin citan tobbiyo wode haasayiyo ogiyaara ubbaa biron wodhdha-eqqada tamaaraas.

OOSo 2.3
Ane neeni qassi kaallidi imettida hayyota go’ettada leemiso gelo menttota xaafa.
1.Qofaa go’aa qonccissiyooga
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------    
2.Phalqqetta qofan doommiyoge
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Haraatu haasayaa
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.oyshaa
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------




2.2.2 Giddo Menttota
Oosuwa
Giddo menttotuba be”anaappe kasetada ane kaallidi de”iya huuphphiya beegottiya oyshata zaaranawu mala.
1.Giddo Mentto giyoge ayba gaada qoppay?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Giddo menttoy gelo menttuwappe aybin dummati?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Giddo menttota giidi cora sunttaa immidoy aybisse?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Giddo menttotussi waanna oosoy aybe?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Giddo menttoti darissuwa giddon waana oosuwa oottiya menttota. Hegeekka, darissuwa dichchiyoga woykko aassiyooga (developing), kaafiyooga (supporting), birshshi qonccissiyooga (explain),nne tuussa qofaa paattiyooga. Ha oosota palanawu issuwappe daro menttoti koshshoosona. Daroto, guuxxis, giishin heezzu giddo menttoti daana bessees. Darissuwa darisso oottiyay giddo menttota gidiyo gishshawu darotoo “darissuwa bolla kifileta (the body of the essay)”geetettoosona. Zirxxa giddo menttuwassi qoncce doomettay, giddoynne kuushshay woykko poloy de’ees. Issi zirxxa giddo menttoy cora baasobata/kanebata oyqqees:
1.Pino qofaa (transition idea)
2.Ano qofa qashuwa
3.Maado qofaa
     4.Kuushsha qofa qashuwa

2.2.2.1 Pino Qofaa
Issi giddo menttoy gelo menttuwa geedossaara kaallidi uttiyaga gidana xaykko, appe qommoora de’iya menttuwara gattidi dabboyiya pino qofan doommana koshshees. He qofa qashoy issi menttuwappe hara menttuwakko pinttiya zarphphe gididi haggaazees. Hegee qassi qofay daa’otennan woykko tottee merettennan yololu giidi sinttawu baanaadan maaddees. Issi laafa pino qaalay woykko paca qofa qashoy issi qofaappe hara qofawu pinttana danddayees. Leemisuwawu gujuwan, hegaa bolli, hegaa xalla gidennan, h.h.m. qofaappe qofawu pinuwa malaatana danddayoosona. Gidoshin keehi  yallisa pinoti qofaappe qofawu pintto xalaala gidennan issi menttuwa huuphe yohoy kaalliya menttuwa huuphe yohuwara dabbotiyo ogiyaakka bessees. Hegaa mala gayttettay darisso giddon de’ana bessiya maaraanne issippetettaa minttees. Hegaa mala injje pijje pinoy de’iyo menttuwa medhdhanawu ooratta menttuwa”zarphphe” qofa qashuwan doommana beessees, He zatphphe qofa qashoy qassi ooratta menttuwa huuphphe yohuwa eretissiidi kase aadhdhida menttuwa huuphe yohuwa hassayyissiyagaa gidana bessees.

Leemisuwa:
(Mentto ‘A’ wurssetta qofa qashuwa)
 –Hegaadan tamaaren aata I bonchchiyooge taani A dosanaadan oottiis.
  (Mentto ‘B’ pogo qofa qashuwa) (pinuwa/ano qofa qashuwa
…Taani he asttamaariya dosiyo hara gaasoy qassi I go’’ettiyo tamaarissohillaa
Akeeka: Wanna qulppe qaalay naa’’u menttota dabboyanawu mentto ‘A’ wurssettaappe duge mentto ‘B’ doomettawu pinniis.

2.2.2.2. Ano qofa qashuwa
Ano qofa qash giyooge mentto giddon ubbaappe aakkiya woykko mulebaa xaaxiya qofa qasho. Ha qofa qashoy darotoo menttuwassi doomettan woykko doometta heeran uttees. Ano qofa qashoy mentto giddon de’iya ayfe yohuwa bessees. Ano qofa qashoy ooratta gididi darissuwa waanna qofaara gaytottay de’iyo qofaa aassees. Yallisa ano qofa qashoy qoncce sintta qofaa woykko qoncce xeelaa oyqqidaba gidana bessees Daro to issi zirxxa menttuwassi koyro qashoy woykko naa”antto qofaqashoy ano qofa qasho gidees. Ano qofa qashoy ubbatookka tuussa qofaappe dummatees; gaasoykka I darissuwa ayfe yohuwara dabbotiya maado qofaa eretissees.
 Ano qofay qeeri tuussa qofadan oottees: Lo”o tuussa qofaadan,
Lo”o ano qofaykka huuphe yohuwaba qonccissiya qofaa naa”aa oyqqees.
Huuphe yohuwa +A qonccissuwa= Ano qofa qashuwa
Leemisuwa:
Gallassa xiskkoy daro mentuwa kaalettees.
Ta dosiyo asttamaariyawu cora lo”o eeshshati doosona.
Ano qofa qashoy darissuwa maaraa nne kasiya kaaluwa naaganawu maaddees:
Ano qofa qashoti nabbabiya uray darissuwa maaraa naaganaadan/kaallanaadan pala maaddoosona. Issi nabbabiya uri keehi waayettennan menttotussi gelo qofa qashotu xalaalaa be’idi darissuwa qofaa eriigana koshshees. Ano qofa qashota wudidi xeelliyooga xaafiya uraassikka darissuwa maaraa, issippetettaanne quxaruwa akeekidi giigissanawu maaddiya oge.

 2.2.2.3 Maado qofaa
Maado menttoti issi darissuwa kumetta woykko polo oottiyoogaadan maado qofatikka issi menttuwa kumentta oottoosona. Issi menttuwa giddon de’iya ano qofa qashoy keehi aaho nne xaaxi-waaxo qofaa oyqqiyo gishshatawu darotoo xaafee aattana koyyido qofa ubbay Qaho yeechchan qolidi bessana danddayenna. Hegaa giishshawu issi issi menttuwawu mino maado qofa qashoti koshshoosona. Maado qofa qashoti issi xaafee ano qofa qashuwan phiphiridi wottido qofaa birshshidi, qoqqofidi qonccissanawu maaddoosona. Maado qofa qashotun shiiqiya naqaashay ano qofa qashuwa xeelaa (qofaa) geeshshidi qonccissana bessees. Gaasoynne ano qofa qashoy sitta, qantta nne ziba shin maado qofa qashoti qoncce nne birshshetta (detail) gidana koshshees.
Leemisuwa:
Ano qofa qashuwa: Benjjaamin Frankkilini bari hosppun-tammanne-oyddu laytta giddon darobaa oottiis.
1.Maado qofaa: Frankiliini alamiyassi korrintte cooiya, mattaanne haahuwa xeelliyo manaaxxiriya, nne wolqqanttaa teqqiyo birataa immiis. Issi mentto giddon de’iya maado qofay menttuwa qommuwadan dummatees. Gidikkonne darotoo meeze giidida maado qofa qommoti birshshettata, leemisota, naqaashata,buzo qofata (opinion) nne markkata. Hageeta menttuwa waanna qofaara gattidi mayzzana danddayiya qonccissuwara nne yigettaara gettidi go”ettana bessees. Nu go”ettiyo maado qofay ay qommonne gidoshin, qoncce, milatiyaba, nne menttuwa waanna qofaa ammanttiya hanotan birshshiqonccissanawu gaco kumiyaba gidana bessees.
Hegaa xalaala gidennan issi menttuwa giddon de’iya maado qofati issi zirxxa menttuwassi de’iya baaso eeshshata bessana koshshees. Hegeetikka:
2.Issippetettaa: Mentto giddon de’iya maado qofa qashoti ubbay waanna qofaa bessanawu, birshshanawu nne qonccissanawu koshshees. Issi qofaa xalaalaa birshshana bessees.
3.Dichchaa: Waanna qofaa wurssidi ammanttiya hanotan bessanawunne qonccissanawu gidiyagaa keena naqaashaa oyqqana koshshees.
4.Quxaruwa/waattaa: Qofati suure maara mankkaa naagidiuttanawu, menttuwa qofaassinne halchchuwassi bessiyageta gidana koshshees. menttuwa halchchoy palama, geeddarsso, yigetta, gaasonne ayfe, h.h.m gidana danddayees.

5.Maayetuwa: Qofati issoy issuwara maayettidi xubbiyabi baynnan yololattidi goggana besseess. Hegawu qassi xorgganeta (pino qaalata,zaaretuwa),h.h.m go”ettana danddayoos.
2.2.2.4 Kuushsha Qofa Qashuwa
Oosuwa
Kaallidi de”iya qonccissuwa nabbabanaappe kasetidi ane ha oyshata citan citan tobbidi zaarite.
1.Kuushsha qofa qash giyooge ay mala qofa qasho giidi qoppeeti?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Kuushsha qofa qashoy hara qofa qashotuppe (kaafe/maado qofa qashotuppe) aybin dummati?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Kuushsha qofa qasho giyoge issi menttuwassi wurssetta qofa qasho. Kuushsha qofa qashuwawu waanna oosoy menttuwa ayfe yohuwa zaarettiyooga. Yaatiyo gishshawu kuushsha qofa qashuwan nu darissuwa ayfe yohuwa dumma dumma qaalata go”ettidi zaarettana koshshees. Wurssetta qofa qashoy menttuwa qofaa gorddiyaga gidana bessees. Mentto giddon gelo qofa qashoy nabbabiya asaa koshshaa denttettidi menttuwakko goochchiya gidiyo gishshawu pala koshshiyaba. Wurssetta qofa qashoykka, geluwaga keena gidana xaykkonne pala koshshees. Wurssetta qofa qashoy mentto giddon de’’iya qofata ubbaa issippe shiishshidi qachchana (xaphana) koshshees. Issi menttoy issi qofa xalaalaa oyqqiyo gishshawu wurssetta qofa qashoy he qofaa xaaxi waaxidi kuuyyana koshshees. Hegaa xalla gidennan, qofay tottee baynnan maayettidi goggana mala maaddanawu, kuushsha qofa qashoy kaalliya menttuwawukka pinnana danddayees.
Lo”o kuushsha qofa qashuwa Leemisuwa”
Kaanaadi alamiyan de’iya keehi lo”o biittuppe issuwa gidido heezu gaasoti de’oosona. Koyruwan, kaanaadan de’iya payyatetta-naago wogay muruta. Kaanaadan de’iya asa ubbay payyatetta haggaazuwa giiga gatiyan (miishshan) demmana danddayees. Naa”anttuwan, kaanaadan xoqqa xekkaa naagida timirttee de”ees. Tamaareti keehi loohida asttamaaretun tamaaroosona; unbbushshiyakka gelidi tamaaranaadan minttetettoosona. Wurssettan, kaanaada katamati ubbay geeshshanne suure aysoy de’iyoogeeta. Kaanaada katamatun kaamiya eessanawukka, asay de’anawukka daro sohoti de”oosona. Hegaappe denddidaagan, kaanaadi de’anawu pala koyettiya soho.

OOSO 1.5
  1.Kaallidi imettida huuphe yohotussi haniya ano qofa qashuwa xaafa   simmada he ano qofaa oyqqida giddo mentto giddon daana bessiya gelo qofa qashuwanne kuushsha qofa qashuwa xaafa.
Akeeka: Gelo qofa qashuwaawunne kuushsha qofa qashuwawu de’iya dabbotay erettana koshshees.

1.Qantta maayyuwa
I. Ano qofa qasho
------------------------------------------------------------------------------------------------------------------------------------------------------------------------------------------------------------------
II. Gelo qofa qasho
--------------------------------------------------------------------------------------------------------------------------------------------------------------------------------
III. Kuushsha qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

2.Ta Caammaa
I. Ano qofa qasho
--------------------------------------------------------------------------------------------------------------------------------------------------------------------------------------------------------------------------

II. Gelo qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
       III.  Kuushsha qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
      3.Cita oosuwa go”aa
          I.Ano qofa qasho

--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
II. Gelo qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
III.  kushsha qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

 4. Ta dosiyo qumaa
I. Ano qofa qasho
--------------------------------------------------------------------------------------------------------------------------------------------------------------------------------------------------------------------------
II. Gelo qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
III. Kuushsha qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

5. Ta michchee eeshshaa
I, Ano qofa qashuwa
--------------------------------------------------------------------------------------------------------------------------------------------------------------------------------------------------------------------------
II., Gelo qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
III. kuushsha qofa qasho
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2. Nena lo”ida issi huuphe yohuwa doorada issi zirxxa giddo menttuwa xaafada bessa.
------------------------------------------------------------------------------------------------------------------------------------------------------------------------------------------------------------------------------------------------------------------------

3.Kuushsha menttuwa (Conclusion paragraph)
Daro tamaareti kuushsha menttuwa xaafanawu metootoosona Hegawu dumma dumma gaasoy de”ees. Waanna metoy, kuushsha menttoy wurssettan xaafettiyooga. He wode qassi tamaareti daafuriyo wode, Qofa pulttissiyo gidaykka cinggees. Issto  issto qofaykka walahettidi wayssana danddayees. Issi issi asay gelo  menttuwan wottido tuussa qofaa guutta zuuqqi ekkidi wurssettan wottana bessees gees. Hara asay qassi hegaadan oottiyoge mulekka likkenna gees. Hagee likke hagee qassi likkenna gaanawu kuushsha menttuwa xaafiyo mexi issi baddo ogee de”enna. Gidikkonne suure kuushsha menttuwa xaafanawu maaddiya humma kaaletoti de’oosona.
1.Tuussa qofaa zokkissada zaaretta Tuussa qofaa aynne laammennan coo zaarettidi wurssettan wottiyoge lo”o gidenna. shin ne palamaa humma hanotan kuushshaa bolli malaatiyoge koshshiyaba Gaasoynne nabbabiya urassi neeni oyqqada denddido allaalliya wursetta gakkanawu yeddabeynnaagaa qonccissees.
2.Ne allaalliya go”aa boxxooxxissa Hega giyogee”alamiyan ta allaalle keena maaddiyabi ba” gaada xaafiiyoga gidenna. Neeni yootiyobay tumukka go’iyaba gidiyoga qonccissiya zirxxa qofaa kuushsha menttuwan wottana bessees. Qanttan ne qofay issi timirtte macaran eraa waati dichchiyakko woykko issi palanttiya allaalliyan issi baggaa waati kaafiyakko, woykko issi erettida mentuwa waati birshshiyakko bessa.
3.Neeni xaafidoban amppada sinttanawu qofaa imam Neeni xaafidoban amppada sinttanaaba hiraagikko nabbabiya uray ne xuufe ay keena go’iyakko waayettennan eranawu danddayees; yeemumankka nabbabaana danddayees.
4.Qofaa xaaxi waaxiya tishsha qonccissuwan kuuyya Ne palamaa qonccidi bessana danddayiya issi guussa woykko issi leemisuwa immada kuyyikko lo”o. Gaasoykka hegee ne qofay koyroppe biidi wurssetta gakkanawu issi mala gidiyoga beso xalaala gidennan nabbabiya urawukka dogettennaadan oottees.

Kuushshan oottana bessennabata:
1.Oorattaba Xaafoppa
2.Palamidoba”tawu atto giite “gaada ne qofaa dol”ssoppa
3.Qofaa kaqqada ashshoppa.
*kuushsha menttoy ne tuussa qofaa nabbabiya urassi hassayissanawu injje soho yaatiyo gishshawu ha injjiyan go”ettada, nabbabiya uraanne hassayissa; ne darssuwanne bonchcho hanotan yiica.
Daroto meezetido kuushsha ogeti/hiillati de”oosona. Kaallidi de’iya hiillatuppe issuwa woykko walahan go’ettada darissuwa tuuyyana danddayaasa.
4.Xaaxi-Waaxo qofan kuuyya.
Neeni doommaydda denttido tuussa qofaanne A kaafeta kuushshan zaaretta. Gidikkonne aynne laammennan he qaalata Coo zaarettada xaafoppa.

Xaaxi-waaxo kuushshaa Leemisuwa:

Shammanabaa son uttidi be’idi biidi  shammiyogawu daro go”ati doosona. Hegaa mala zal”ee injjetees, miishshaa qoraphphees, wodiyakka qoraphphees. Hegaa mala zal”anchchati son uttidi battta shamiyoba dooranawu maaddiya meraa lo”iyanne kata ayfiyappe doommidi televizhzhiiniya gakkanawu de’iyaba oyqqida birooshureti giidi etawu imettiyooge daro malaalissenna.
5.Oysha woykko qantta oyshata oyqqida qofan kuuya-oyshay nabbabiya ura xeelaa dafi oyqqees. Nabbabiya uray ne xaafidoba qoppanaadan oottees. Oyshay neeni xaafido issi qncce qofaappe kaaidi gelana bessees. Oyshay kaalliya allaalleta bochchiyaga gidana koshshees:

1.Ne xaafidobay koshshiyo gaasuwa
2.Sinttappe hananaba
3.Ne xaafidoba xeelliyagan oottana bessiyaba
4.Doorana koshshiya ogiya
*Ne kuushan, he oyshatussi zaaruwa immana danddayaasa. Wannabay, ne denttiyo oyshay ne tuussa qofaara maayettana bessees. Kaalliya leemisuwa be’a. Daro asawu bare usuppun tammu layttaappe darana de’iyo laayamanne isiinintta xeetu layttan aybi hanana de’iishsha? Xuurata poliseeti laamettana. Asay xuurata kiyiyowode ichchashan woykko tamman sinttawu sugana. Bootta puulunttaa kessida asay sheeshsha keetta woraqataappe biidi televiizhzhiiniya gakkanawu de’iyaba ubbabaa bayzzana. Yelagatu paydo keehi guuxxido dumma laytta gidana.
3. Hiraagada woykko  qofaa immada kuuyya. Oyshatudan, hiraagatinne qofatikka nabbabiya uraa bochchoosona. Hiraagay sinttappe hanabaa malaatees.

Leemisuwa:
Asay gawaraanne kanaa haaranaappe kase eqqi-ekkidi qoppiyakko ha mehetussi meqettaaiitiyo hanotay attana
Daroto ha meheta meqetti baynna hanotan oyqqiyageeti kasetidi qoppennan woykko akeekennan ha meheta haarida asata.
Gawaratinne kanati xoossi medhdhidobata. Eti asi medhdhido ashangguluutiya oyqqiyogaadan oyqqiyogaadan oyqqettana bessenna.

OOsuwa
I.Kaallada, neeppe heezzu hiillatun kuuyettida menttota xaafada bessa.
1.Xaaxi-Waaxo qofan
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Oyshan /oyshatun
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Hiraagan/qofa imuwan
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
II. Zirxxa quxaroy de’iyo ichchashu menttota oyqida issi darissuwa xaafa. Huuphe yohuwa neeppe doora; ixxikko kaalliyageetuppe issuwa go’etta.

. Kace meheta
. Gamma meheta
. Ta aawa eeshshata
. Ta dosiyo Asttamaariya
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------


Darisso Misiliya
Ha Misilee issi xekkaa nagida darissuwassi de’iya dumma dumma kifileta bessees. Hagaa mala darissuwa issuwa-heezza-issuwaa darissuwa geettees. Ha misilee darissuwa xaafiyo wodenne yiggiyo wode kaaleto gididi haggaazees.                                                        
                       Darisso HuupYohuwa
Geluwa
1.	Dooyo malaatata: nabbabiya uraa koshshaa denttettiya qofata; nabbabanawu goochchiya qofata
2.Tuussa qofaa qashuwa (thesis)
3Dichchaa halchchuwa (koyikko)

B0llaa/Giddo menttota
1.Ano qofa qasho-1 (maado qofa-1)
.Qoncce naqaashaa

     2.Ano qofa qasho-2 (Maado qofa-2)
     .Qoncce naqaashaa

     3.Ano qofa qasho-3 (maado qofa-3)
      .Qoncce naqaashaa

Kuushshaa
.Shiishuwa(summary) (woykko)
.Muleera kuushsha qofaa (woykko naa”aa)


Meeziya.
Kaallidi de’iya darissuwa nabbabada zirxxa darissuwa misiliya maaran yigga.
                                
                                            Shaahetaa
Amerkkan erettida Istteevi, ooso gallassan son pe”ees. Bari biro oosuwa polanawu komppuuteriya bolli tokettidi pe”ees. Gallassa giddon oottiyoba ubbaa elekitirike kiitaaninne (e-mail) pakisiyan yeddeesinne ekkees. Omarssankka, ezggiyo mishshaa bari huttaappe dentti sa’an wottidi, bari so teleeviizhzhiiniya dooyidi pilimiya be”ees; woykko Intterneettiya xomoosatun, Istteevi hara asaara haasayi erenna; televiizhzhiiniyan be’iya asa gidana xaykko hara asaara gaytti erenna. Istteevi qofan merettida asa shin aagaa mala duussay keehi meezetidoba. Ay odinkka, zammana tekinoolojee medhdhidobay nuna nu mala asaappe duuttidi shaakkidi de’iyaba milatees.
 Zal”e alamee, tekinooloojjee nuna shaakkiidi de’iyo ogetuppe  issuwa. Ha wodiyan daro asay ba son barkka oottees. Issisan uttidi coraba oottana danddayiya komppuuteriyan go”ettidi xaafeta, In shuuransse oosanchchata nne hisaabe oosanchchata misatiya oosanchchati be’o kifiletun banttason uttidi bantta oosuwa oottoosona. Eti haasayettiyo asaara sinttan gayttiyooga koshshenna. Hegaa bollikka oosanchchatussi damoozzay kushiyan imettenna. Oosanchchatu da moozzay so huwaara eta  bankke mazggafan gelees. Cheekke woraqaataakka keehi koshshenna.
Bankke mazggafaape, woykkonne cheekkiyan miishshaa ekkanawu bantta lagge oosanchchatuura salppiyan eqqiya asay keehi guutta. Ubbakka,bankke oosoy shaahettidi oottiyoba kiyiichchiis. Siirati bantta miishshaa wottanawu woykko ekkanawu asaara gidennan maashiiniyaara gayttiyo gee doomettiis. Haray attin issi issi tal”etikka imettanawu woykko digettanaw tal”e oosanchchara haasayaa koshshennan komppuutere maskkoote xallan xeellidi wurssyoba gidiis.

Tekinooloojee laamettidi de’iyo hara heeray qaassi allattaa.
Muuzunqqay, leemisuwawu, beni cita ooso. Asay muuzunqqaa muuzunqqaq konserttiya bessiyo addaraashan, woykko qeeri issippetetta bduussa shiiqotun ezggees. Gi doshin, ha’I wodiyan,  daro asaassi buzo gidiis. Ogiyan hemettiddi woykko banttason uttidi ezggo mishshaa(head phone) hayttan wottinne banta yuushuwan muuzunqqa alamiya medhdhiigoosona. Silimaa allattaykka laamettiiddi dees. Silimay beni wode issippetetan be’iyobashin. Ha”I issi issi asay silimaa be’anawu kare bussaa aggiis. Issi issi asay televiizhzhiiniyan aattiyo pilimiya naagidi be’iyooga doorees. Miichchaa kaaketta, hombbociya nne suyqqetta be’anaappe giidi asay asaappe duuxxidi bari son silimaa be’ees.
Timirtte tekinooloojjee nuna haraatuppe shaakkiyo heezzantto oge. Koyro xekka timirtte kemmidi kolloojjiya gakkanaashin, tamaareti keehi daro odiya \ eriya sinttan barkka uttidi aattoosona. Komppuutereti etawu zaari barssuwa immoosona; asttamaaretikks kifiliyara haasayanawu guutta wodiyo battidi daro baggaa komppuuteriyaara gam”oosona. Soonikka hegaa mala mentoy de”ees. Daro keette asaassi komppuuteree de’iyo gishshawu zawi baynna tamaareti bantta laggetuura, michchotuura, ishatuura woykko aawaara-aayeera oottiyoga aggidi bantta hisaabe woykko nabbabo hiillaa komppuuteriyan meezetoosona. Wurssetta duuxawu gaaso gididay xoqqa- tekinooloojje ayfe gidida, DVD ya. Asay qumaa kattanawu, keettaa keexxanawu, haasayanaw nne eeso nabbabuwa tamaaranwu dividiya (DVD) Shammees. Yaatidi, core asaara issippe gayttidi tamaarana danddayiyo kifile beennan bantta son uttidi banttarkka, koshshiya hiillata tamaaroosona.
Yaaniogishshawu, tekinooloojjee asaa naata shaakkiidi de’iyaba milatees. Mata wodiyappe guyiyan, nu oosuwa oottanawu, nu huuphiyawu  allaxxanawu, woykko tamaaranawu hara asaara gayttiyooga waayyi koshshana. Sinttappe asaara issippe oottiyay nne laggee maashiine gidana.

*Qommora de’iya darissuwa zirxxa darisso misiliya maaran yiggada kaalliy oyshata zaara. Issi leemisoy neessi oosettiis.
     

  1. Mentto-1 
       Tuussa qofa qashuwa(Thesis statement):  
---------------------------------------------------------------------------------------------------------------------------------------------------------------------------------------------------------------------------------------------------------------
        2.Mentto-2
A, Koyro ano qofa qashuwa (topic sentence-1):
--------------------------------------------------------------------------------------------------------------------------------------------------------------------------------
. Maado qofa a1:
 Ha wodiyan daro asay bason barkka oottees.
.maadoqofaa2:
 -----------------------------------------------------------------------------------------------------------------------------------------------------------------------------------------------------------------------------------------------------------------------
.Maadoqofaa3:
 ------------------------------------------------------------------------------------------------------------------------------------------------------------------------------------------------------------------------------------------------------------------------
Kaafe2. --------------------------------------------------------------------------------------------------------------------------------------------------------------------------------------------------------------------------------------------------------------
3.Mento 3:
. Naa”antto  ano qofa qashuwa:
------------------------------------------------------------------------------------------------------------------------------------------------------------------------------------------------------------------------------------------------------------------------
    . maado qofa 1.
---------------------------------------------------------------------------------------------------------------------------------------------------------------------------------------------
Maado qofa2.
--------------------------------------------------------------------------------------------------------------------------------------------------------------------------------------------

4.Mentto 4:
.Heezzantto ano qofa qashuwa:. maado qofa 1.
  Maado qofa 2.
. maado qofa 3.
------------------------------------------------------------------------------------------------------------------------------------------------------------------------------------------------------------------------------------------------------------------------
5.Mentto 5:
Kuushaaqofaa: ----------------------------------------------------------------------------------------------------------------------------------------------------------------------------------------------------------------------------------------------------------------------------







HEEZZANTTO SHEMPPUWA
3.DARISSO QOMMOTU XAAFUWA

Oosuwa 1
Kaallidi imettida oyshata citan tobbidi zaarite.
1.	Darissuwa qommuwa shaahuwassi baaso qofay aybee?
____________________________________________________________________________________________________________________________________________________________________________________

2.	Darissoy kiitaa aattiya gita xuufe giddon moodettees. Hagee tumeeyye worddoo? Gaasoy aybee qanttan qonccissite.
____________________________________________________________________________________________________________________________________________________________________________________

3.	Darissuwaa aappunan shaakkanawu danddayettii?
____________________________________________________________________________________________________________________________________________________________________________________

4.	“ ---issi issi asay jimaa coommiyoogee huuphiya pashkkissanawu lo??o giidi qoppoosona. Taani ta baggaara qassi----“ ha denddo darissoy ayba  darisso qommuwan diccanawu danddayii?
____________________________________________________________________________________________________________________________________________________________________________________
Darisso qommoti dumma dumma.Issi darisso qommuwassi A huuphe halchchoy de”ees.Hegaa giyooge darissuwa qommoy darissuwa xaafana koyida uray bari kiitaa aattanawu injjetees giidi dooriyo ogee darissuwa sunttaa woykko qommuwa maacees giyogaa.Hara guussan darissuwa qommoy darissuwa halchchuwara woykko sintta qofaara oyqettees giyooga.Hagaappe kaallidicora qommo darissotuppe amridageeta be’ana.Hegaa giyooge darisso qommoti ha xadeera qonccissidogeetu xalaala gidennaaga bessees.Issi issi asay darisso qommota:1/Erissuwa 2/Qonccissuwa 3/Gaasuwanne ayfiya(cause and effect) 4/Birshettaa 5/Yigettaa/Geeddarssuwa 6/Palamaa 7/Eraa qoruwa (Literary analysis) nne 8/Eeshaawa qoruwa (Character analysis) giidi shaakkees.Issi issi asay qassi darisso qommota muliya issippe shiishshidi oyddu ano sohuwan shaakkeess.Hegeetikka:
 	Qonccisso (Descriptive) darissuwa
 	Odo (Narrative) darissuwa
 	Erisso (Expozitary) darissuwa nne
 	Palama (Argumentative) darissuwa
Darisso qommota oyddan shaakkiya asati  hara qommo darissoy baawa goosona giyooga gidenna. Etikka qommoora qonccissidoogadan cora qommo darissoti de”iyooga ammanoosona. Gidoppe attin darissuwassi waanna woykko ano qommoti oydda gidi uttin haraati ubbay eta giddon de”oosona goosona.Yaatiyo gishshawu attida darissota ubbaa ha oyddu darissitu giddon siqimmoosona. Hegaa nu guuggiyan oyqi uttidi ane issi issi qommo darissota pilggidi be”oos.


3.1.Erisso Darissuwa
Oosuwa
Kaalliya oyshatussi haniya zaaruwa citan citan tobbidi immite.
1.Erisso darisso giyooge ay mala darisso giidi qoppeeti?
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Erisso darissoy ay mala qofaa qonccissanawu maaddii?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Erisso qommo darissuwa xaafanawu haniya huuphe yohoti ay ay male?
------------------------------------------------------------------------------------------------------------------------------------------------------------------------------------------------------------
Erisso darissoy aybe? Erisso darisso giyooga xaafanchchay issi ayfe yohuwa woykko issi qofaa denttidi bawu milataagaadan birshshidi yootiyo xuufe qommo.
Erisso darissuwassi qulppebay nabbabiya asaassi issi allaalliya birshshidi biddiyooga. Qonccisso darissoy issi uri ha alamiyan hanettiyabassi bawu milatida zaaruwa immmanawukka maaddees.Hegaa giyooge isssi uri ha alamiya polotikaa wokko kuwwaase kassaa woykko yettaa woykko hara issiba xeelliyaagan bawu siyettidabaanne qofettidabaa haraatussi yootanawu erissso darissuwan go”ettana danddayees.
Erisso darissuwassi daana bessiya lo”o eeshshati aybe aybe?
Darissuwa xaafiyo halchchoy ezggiya asaa tishsha xeeluwa woykko akeekaa dafi oykkanaassa gidiyo gishshawu hagaappe kaaliyabata kunttana koshshees.
•	Qoncce tuussa qofaa.Xaafuwa doommaydda mino tuussa qofan doomma.Hegee nabbabiya asay ne qofaa yeemottidi kaallnaadan ottees. Donttan neeni bochchido qofaappe kare kiyoppa. Tuussa qofan neeni denttidobappe dummatiya qofaa walakkoppa.
•	Neeni xaafiyoba ammanttanawu gidiya mino naqaashaa shiishsha.Neeni giyoobassi haniya gaasuwa woykko markkaa immma. Hanidaba  coo xaafoppa;neeni xaafiyoobay ne qofaa waati kaafiyakonne leemisada bessa.
•	Ne darissoy mal”o gidana bessees.Hegaa giyooe coo oduwa daroy asa ammanttees gaada qoppana bessennaaga qonccissees.’Mal”idi shaatiyan ka”o giyoogadan qanttanne qncce qofay nabbabiya asaa omooddees.
Erisso darissoy issi oosuwa wati polana danddayiyaakko woy issibay waani oosettiyakko bessiya azazuwa immees woykko ginaa malaatees.
Erisso darisso daroto maara mankka naagidi yeda xaafettees.Shinissito issito qanttan simmidi azazo meran xaafettees.
Azazo xaafuwa leemisuwa
1/ Qumaa akeekidi shammite
   -kasetidi qoppite
   -murutettidi gam''beenna qumaa shammite
   -qumaa aatti-aatti yeggidi xeellite
   -qumaa geeshshaban oyiqqite

 2/ Qumaa geeshshatettaa naagite
   -kushiya meecettite
   -qumaa kattiyoosa geeshshite
   -kattaa meeccite
   -qayye ashuwa dumma wottite

3/ Qumaa kattiyoodenne minjjiyoode akeekite
    -ashuwa dooya wottoppite
    -loytti kattite
    -ho''ishin miite
    -palahida qumaa loyitti wottite

4/  Uteele keettan qumaa miyo wode akeekite
     -heeraa akeekite
    -palahida kattaa soo efiiddi naagettiteBuzzle

Hegaa mala darissuwa xaafanawu maaddiya leemiso  huuphe yohota kaallidi be”ana.
?	Tukkiya Esuwa
?	Oyttaa Uuketta
?	Yelidageetuura Maayettidi De”yo Ogiyaa
?	Puutiya Dishuwa
?	Menttuwa Xaafuwa
?	Darissuwa Xaafuwa
?	Unccaa Uukettaa
?	Kaamiya Meruwa….
Ha qommoora qonccissido huuphe yohoti leemisoppe attin erissuwa xaafanawu maaddiya huuphe yohoti hageetu xalaala giyooga gidenna .Hegaa xalaala gidennan ha huuphe yohotuppe issuwa doorida asi ubbi issi mala qofaa xaafees giyooga gidenna. Leemisuwaassi “tukkiya Esuwa “giya huuphe yohuwan issi uray darissuwa xaafiiddi :

Tukkiya esoy dumma dumma oosota polanaagaa koyyees.Hegeetuppe koyroy teera tukkiya maxiyooga……giidi doommanawu danddayees.Hara uray qassi  
Tukkiya essiya uray koyirottidi tukkiya shaayyana koshees.Hegaappe simmidi…..giidi doommanawu danddayees.
Ha naa’’u asatikka tukkiya esuwa polo hemetay waani polettiyakko qonccissanawu woykko erissanawu halchchidi denddidosona ,shin issoy ‘teera tukkiya qoruwaappe ‘doomin haray qassi ‘tukkiya shaashshaappe ‘ doommiis.

3.2.Qonccisso Darissuwa 
    Oosuwa
Kaalliya oyshata zaaranawu malite
1.Qonccisso darisso giyooge aymala darissoo?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------


2.Qonccisso darissuwawu kane eeshshay aybe?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Qonccisso darissoy hara darissotuppe aybin dummati?
------------------------------------------------------------------------------------------------------------------------------------------------------------------------------------------------------------
4.Qonccisso darissuwa xaafanawu maadddiya huuphe yohota ane zorettidi       amaridageeta xaafite.
 ------------------------------------------------------------------------------------------------------------------------------------------------------------------------------------------------------------
3.2.1.Qonccisso darissuwa (description)
Qonccisso darissuwa xaafiya uri nabbabiya ura guugggiyan misiliya medhdhidi bessees.Issi ura ,issiba woyikko issi heeraa misiliya medhdhidi bessanawu miisiliyaa medhdhana danddayiya qaalata go”ettana koshshees.Qonccisso darissuwa xaafiya  asi besibollaa (senses) bochchiya mino qaalata go”ttidi nabbabiya asaa besibollawu gattana koshshees.Zirxxa qonccissuwa nabbabiya uri he darissoy yootiyoba be’ana, siyana, bochchna, singgana nne laaccana danddayees.Hegaa gishshawu qonccisso darissoy hara qommo ubbaappe aaruwa qarattana koshshees.

Issi asa qonccissana koyyikko ,he uri ay milatiyakko bessiya qaalatun go”ettidi Amisiliya nabbabiya ura guuggiyan medhdhana koshshees.Hegaadankka issibaa qonccissana koyyikko  I ay milatiyakko bessiyooga xalla gidennan A go”aanne I oyiqidoba ubbaa  wurssidi bessana koshshees.Hegaa giyooge qonccisso darissoy kaalliya oyishatu zaaruwa immana bessees giyooga:
•	I ay milati?
       .A go””ay aybe?
     .I ay ay oyiqide?
 .I waati oottii?
  .A waati go”ttiyo?
Ayibakka qonccissanawu xaafiyo darissoti ha ogiya kaallidi xaafettana danddayoosona.

Leemisuwawu,
Kaamiya:
.I ay milati?
Kaamee zananay ichchashu mitire,gomppay naa”u mitire ,geesayikka naa”u mitire gidido birataappe merettidaba gididi oyiddu ginan goomay de”iyooba.
.A go”ay aybe?
Kaamee asaa hemettanawu danddayettenna haaho sohuwa tookkidi gattees.
 .I ay ay oyiqide?
Kaamiya giddon asay uttiyo sohoy,oyideenne maskkootee,hemettanawu maaddiya motoree,essanawu maaddiya bixaalay nne akeekissiya xurumbbay de”ees.
 .I waati oottii?
Motoree lambbaa xuuggidi goomata bululsanawu maaddiya wolqqaa pulttissees.Goomati bululiyode kaamee sinttawu hemettees.
 .A waati go”ettiyo?
Sinttan de”iya oydetuppe issuwan uttiya uray kaamiya laagganawu,hemetaa doomissanawu,eesoyanawunne essanawu maaddiya kushshiyaninne tohuwan qaattiyobati de”oosona.
Ha qommoora qonccissidobati baasonne qoncce allaalle shin kaamiya keehi erenna asassi keehi maaddiya naqaashaa immoosona.

Qoniccisso Darissuwa  (Leemisota)
Tamme laatamanne naa''an 1968 M.L.Ciishsha gallassa. Deegara Saloy iraa shaaridaagee  Sortton Ayyaanuntta kariya bollaara waaruwa dunkkaaniya toli wottidoogaa malatissees. Woninne sooni wuygen uttidi zago xeelliyo wode qol''on eexxiya tama bessiya A ishaa Allaaro keettaappe ushachchawu baqqidi so qommon de'iya Goofate soo kaashshay yuushuwa dooddido gaasuwan qamma malatiya Adeema aawaa Ayyaanu  karee dum''idi maana hanees.   Daro keettay yuushuwan de'iyoogee ha heeraa asi yayyennaadan ootteesippe attin gaappoy tucciyo wode qammi aggees. Kase gidiyakko Ayyaanu maaduwa koyyidi yiya asay haagaa moyissennan yaara cuhuwan cuhuwan xuuqqiya asay hachchi  waanidaakko kana sho'iyabinne beettenna. Adeema aaway Ayyaanu ooyettaa awaasidi sigettiyoogan, hiyyeesaa maaddidi dureyiyoogaaninne kayyottaa ufayssidi galla galla de’uwa ufayttiiddi suganaadan oottiyoogaaninne asa metuwa tiran ekkiyogan heeray yaynniyo asa. Xillotettay aagee heerawu leemiso gididoogaappe denddidaagan yohuwa giigissanawu uttiyoosan awaana gidikkonne I xeesettenna yohoy  doomettanaadan ooninne ufayttidi eeno geenna.
 Adeema aawaa Ayyaanussi Adeema kaaliya Arbba kushiya tohaa phalqqiya na'aa yelanawu maaretay oyqqidoora paachchurawusu.  ‘’Haa haa haa taani hayqqiyo wode coogi xeelleetii? ellellekketii, woxxekketii, asa xeesekketii, hanh’’aa tanoo, waanoo? ’’ Arbba barina maaretay un''in waassiyo waasoy so asa xalaalaa gidennan matan uttida allaga shooruwaakka qarettees.  ‘’Arbbee danddayikkii waanana gay yaanin? Ha''i taani oona xeesoo? Mayraamee haaya, godee shiiqa, ta godee ne aylliyo xeella, nu aynne erokko hagee neeyyo keehippe kawushshaba, ta aayee shiiqa.’’ Gaydda Arbbi aayyiya Malala sa'an gondderettiyo wode hara I shooroti qassi issoy issuwaara  ‘’ Ha na'iya xeesekketii giyoy hiilliyo gidennan aggenna. Ayssi hiilliyo Hidooto xeesokkonii? ‘’ giidi palamettishin na’eessi maaretay deexxi deexxi yiidaagee toolli aggiis. Ulo giddon yelettaychchana giya yiiray ha sa’aa alamiya gakki be’anawu jaamees. Aayyiyakka bari huuphee attanaadan bariyyo hanaagaa keenaa sugawusu. ‘’Malalee na'iya waanay ha''i ? Xoosso ta na'ee tana ne aawaa, hekko hagaadan un''etti wottidaashin sirphphi gaadasa, hala shoraa xaya neeni, haddiro baqqa, taani hiilliyo Hidooto ekkana bays. Batturee intte loytti xeellite,’’ giiddi kiyidi wottakko hemetakko erettenna eesuwan zuuzummiiddi biigiis.
Haroode naa''a tangginne karen kiyi woxxiyo hiillee Hidooti soy hachchi Ayyaanussi heezzu galla ogeppe daridoogee bari uluwan ‘’Hachchi ha mishirya sooppe xayada tanaara gayttana xayikko ta na'eebay wuriis,’’ giiddi zanggaaraa bolli eqqidi  Hidooti keettaa haahuwan lem''i oottidi dugettaa duchchi duchchiiddi de'ishin zokkossaara haddirssakko baqqiyasan waasuwa xulaa xuloy heeraa issi gediyan essiyorin Ayyaanu wozanan dagamay poddu giyoorin ‘’ Baawa ta na'iya kichchaasu hachchi taayyookka hayqqo galla gidi erenneeshsha, ta biittaa markkinaa, Xoosso ta biittaa markkinaa,’’ giishin uloy bulcci bulcciin, gulbbatay kokkorinne hemetanawu ixxiyorin gooshettidi ushachcha baggan issi zaallay de'iyagan uttidi aggiis. Kasekko shaayido tukkiyadan waci waciya karetta som''uwan xongganawu giigissido tooraadan qazazzida siiriyappe garssaara muleto miichchi paccennaagaappe denddidaagan qosetti erenna puuttuwadan booxxida Ayyaanu achchay ha''i awu gelidaakko erettenna. Hegaappee denddidaagan A som''uwa sinttaara xeelliya urawu bukkanawu shiiqi uttida karetta gaappuwa malatees.
Qofaa sheekkidaashin issi I qoppibeennabay hayttan xokkidaagaa tumee worddo gin ayyo ammananawu waayissin wotti yeggidi ezggiyo wode, ‘’Markka gidite, markka gidite, higgiya icca, higgiya icca, Bakkaalo,’’ giya cenggurssay hayttaa shociiddi aadhdhin qoppi ekkiyo wode asa wareta gidiyoorin hayqqida abbiyan denddidi shinqqiriiddi Hidooti soo gakki wodhdhiis. Uloy poddu loccu giishin ‘’Laa so naato so naato, laa godattee Hidooti soo naato,” giidi dirbbaa ga''i giyo wode asi baawa. Ha dirbba cenggurssaa darkkon siyida Hidoota biroon “Yee laa oonee, gelekketii? Aa”aa! Ta godawu hachchi ayba toho puttu oottiday?” gaydda so xadeera kiyidaara oyshan siiphphuwa teqqa aggaasu. Ayyaanussi ha eesuwa daruwaara yootiyobay ixxin haniyobay xiphphi giyoorin “ta ta ta na'iyo maaretay oyqqidaagee iissiis, ne tawu tanaara hinddarkkii, hayyanaa eesotada neeni tawu ashsharkkii!” giidi wati watuwa sheeshsha doommi aggiis. Gidoppe attin Hidoota hegaa mala oosuwawu xeesettiyo wode ayyaanay /peekkoy/ ekkana xayikko baada erennaagaa yootada hachchikka baanawu danddayikke ganne tollu ga aggaasu. ”Hay ta waano? Neyyo hadara, ta na'iya hanni wode waana de'iyakko,” giidi woossiiddi issito bari soo issito Hidooto xeellees. Hegankka ha hiilliya sheekkada ixxin kayyottiiddi “Ane be'ana Xoossi ne mala gidikko he wodiyan tawunne ta na'eessi wuriis giyoogaa, gidana xayikko taani gakkanaashinkka mishiraachchaa sissanawu danddayees” giidaagee horddofiiddi soo gakkiyo wode Ashanggo Maatafa ililaydda sooppe kare kiyayaaro siyidi ililssaa ililssan kaalettiiddi soo geliyo wode attuma na'aa hayttaa qaattiyaagaa maarettida Arbba ufayssan mokka ekkaasu.
“Xoosso, Mayraamee, Mikaaliyawu, Gabreelliyawu, Madaalamiyawu neeni galatetta, ilililililililililililil,” giidi simmidi ha wontta mishireebaa qoppi ekkiyo wode yiillokko ufayssakko erettenna issibay uluwan ayyo biciriqqi giidi siyettiyoogaa doommi aggiis. Guyyeppe qoppi ekkdaagee asaa de'uwa giddon de'iya bala ammanuwa, kaayuwa, shareechchuwa paatti akeekidi,  “Haakko Xoossaa suntan, waatanee simi de'iiddi de'iiddi bawu geeyyana. Ooni erii I xalahee hannoode, ‘Hayqqawus booppa’ giidaakkonne. Sinnttanawu iippe kehiya zammaanabikka maaretissanawu yaanawu danddayees. Xoossi erees. Hidootippe nu hidootaa wottido Xoossi keha,” giidaagee bari na'ee na'aa be'idi yeranawu pokkonne geennan guppinne qol''o xiphphi gi aggiis. Kareppe gelidoogee ubbabay beetuwa ixxinne baanasay erettennan ixxiyorin beni bari eriyo qol''o gidiyoogaara ubbaa siri aggiis. Qiiba keenaa eqqi ekkidi yaa haa xeelliyo wode sinttan eqqida tuuqee dom''iichchi attidoogee biron hassayettin dagamaa loccu giidaagee asi sugidobadan loddaara guyye shiiqiiddi ‘’Xoosso galatetta,’’ giyoogee ayyo erettana xayikkonne matan de'iya asaa siyidaagaa qarettishinkka amaridaagaa keenaa miichchis. De'i ekkidi bari na'iya de'iyo heeraa demminne arssappenne karettappe gidduwan de'iya daama meraara waci waci na'aa xeellinne A bollan kunddiyoogaa mala guppinne mataa gakki uttiigiis. Xeelliyo wode pude denttidi yeranawu galo gididaagee erettennan ixxin matan gulbbatidi ayfiyan xeelli xeellidi kallinne aggidi qol''oppe kiyi uttidaashin shooroy ufayttiiddi keettaa qilxxi giidaagaara kaassaa doommidi poocammishin erennan sa'ay omarssin be'idosona.
		Ekkidosay: Tumaato Adimaasa, “Dumaasoo” , 2005.

Toophphiya giddon Echchi Ay vii /Eedise( HIV/ AIDS) giyo harggee erettoosappe haa doommin I gattiyo qohoy keehi dariis.  Beni biroon erettido wode A teqqanawu woykko xayssanawu qaaxettidaako ha''i hirggay darennashin hegee attiis.  Ha nu biitteen ha''i saatiyan xeelliyo wode alamiyaagaappe 90 kushe woykko payduwan heezzu miilooneppe aadhdhiya asay ha harggiyaara de'ees.
Hara baggaara xeelliyo wode qassi nu biittiya alamiyan corattida hiyyeesatuppe issinno gidada gam''idosaappe ikkoonomiyan zuummada dendda eqqanawu baaxetaydda de'iyari bollankka I gattiyo qohoy guutta gidenna.  Hiyyeesatettaa bolli ha harggee woraajjiidi biikko nu murutaa halchchuwa gilddayidi sa'aara goochchanawu  danddayees.  Hegeekka “mulccay xinqqywan gaasottees” giyoogaara gayttees.
Gidoppe attin nuna ay paaceenne xoonennaani issippe denddidi ha dere asaa morkkiya teqqanawunne ,ubba danddayettikko xayssanawu camo baaxiya baaxetanawu koshshees.  Hagee tana xeellenna giidi qoppiya asi de'ikko keehi eeyya.  
Nuuni A aggiyakko I nuna aggii? Aggenna. Ane be'ite! Ha harggee mattumaa shaakkenna, naatuwa cimaa  geenna; bootta karetta geenna; ammaniyaagaa  ammanennaagaa geenna; yiiraa(yoogaa) ceegaa geenna; oona gidinkka meran ,  meqettan , eraa, eeyyaa shaakkenna.
Ha badamoy ikkonoomiyanne issipetettaa duussaa bolli gattiyo qohoy ay asa gidinkka bochchennan kanttenna.  Hegee tumu yoho. Cora yirata yelidaageeti hayqqiichchin eta dichchiyaabay xayiis.  Keettaaway bari keettaayeeppe mela attiis, kettaayyiyakka bari keettaawaappe mela attaychchaasu. Bari na'a, isha, michchiyo, h.h.m. moogida keettay keehippe cora.
Ha iita harggee ikkonoomiya bolli qohuwa gattiyo ogetuppe koyroy yelaga tunttaara de'iyaageeta wurssees. Hodde oonee ha harggiyabay tana xeellenna gaanay? Ane issi leemisuwa be'oos.
Issi denggeliya giddon de'iya shodhdhiya deree xuugettiyoogaa be'ada, “ Tana kessa, Tana ashsha! ” gaada woossiyo wode I laggiya siyada,  “Ha''i waanana gaada neeni Xoossaa  waayissay? Neeni de'iyoy haattaa giddoona gidennee? Nena tami awuura gakkii?” yaagaasu. Koyro waassiyaara “ Hay neno eeyyee! hefintta tama toyssiyo haattaa hagaappe duuqqiyoogaa dogadii? Duuqqiiddi nunaara gattidi efinne taman gussiyo wode nuuni xuugettiyoogee attii?’’ gaasu.
Ee,tumakka! “Eray layttaagaa; eeyyay hachchiigaa qoppees,”geettees. Koyro shodhdhee qofay likke. Harggiya teqqanawu ubba asay woxerettanawu koshshees.  Issi issi asi barina naagidi harawukkka qarettanawu koshshees.  De'uwa ooraxissidi , saro duussaa kaalettanawu bessees.
Hegee attikko naa'antto shodhdheedan metoy baawa; nuna bochchenna giidi ashkkettikko, dosin ixxinkka, deretettaa bollinne ha yeletaa bolli gakkiya qohoy bochchennan aggenna .  Dabbuwa laggiya, gelaa kessaa bolli gakkiya qoho xalaala gidennan  neeni ne huuphiyawu ha harggiyan hambbalaashettada hayqqana danddayaasa. Hagaa gishshawu “ Harggidi murxxiyoogaappe kasetidi akeekiyoogaa” giyo payyatettaa zoriya kaalloos.
Ekkosay (Zeena Mesteetiyaa; Innikelaakkel  2, 1992 M.L
3.3.Gaasonne Ayfe Darissuwa

Oosuwa
Kaallidi de”iya darisso qommuwaba nabbabanaappe kasetidi ane kaalliya oyshata zaaranawu malite.
1.Gaasonne ayfe darissuwa giyooge woygiyooge?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Gaasonne ayfe darissoy ay mala oyshata zaarii?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.gaasonne ayfe darissuwa xaafiya uray akeekanchcha gidana   kosh
      Shiyoy aybisse?
------------------------------------------------------------------------------------------------------------------------------------------------------------------------------------------------------------



4.gaasonne ayfe darissuwa xaafanawu haniya huuphe yohota issi 
     Oyddaa ichchashaa gidiyaaga doorite.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Heezzantto  qommo darissoy qassi gaasuwanne ayfiya (cause and effect) giida.Gaaasonne ayfe darisso qommo giyooge issibay hanidoy woyikko polettidoy aybissakko(gaasuwa) woykko issibaa gaasuwan aybi polettidaakko (ayfiya) qonccissees.Issibay oosettiyoode polettiya dumma dummabati de”iyooge erettidaba.Hegaa gishshawu gaasonne ayfe qommo darissuwa xaafiya uri bari xaafiyo huuphe yohuwa giddon de”iya gaasotanne ayfeta mucuridi shaakki bessana koshshees. Gaasonne ayfe darissoy ubbato naa”u wolqqaama oyshata zaaranawu baaxetees.Hegeetikka.Aybissi? nne Aybi?giya oyshata. Koyro oyshay issibay aybissi hanide?gees.Hara guussan issiba polanawu woykko oottanawu denddo gidida gasoy aybe?giyooga .Hegee nu asay “ asa gaasoy baynnan kon”ay meqqenna.” Giyo leemiso haasayaara maayettiya qofa. Ha oyshaassi imettiya zaaroy he darissuwa giddon polettidabaasi gaasuwa qoqqofidi bessees giyooga .
Naa”antto oyshay qassi issiba gaasuwan polettidabay aybe? giyaaga.Ha oyshaassi imettiya zaaroy ayfiya woykko murutaa qonccissidi bessees.
Gaasonne ayfe darisso qommuwa xaafiya uri keehi akeekanchcha gidana bessees.Gaasoykka ha alamiyan hanettiyaba ubbawu gaasoy de”iyo gishshawu gaasonne ayfe tukettawu zawi ba.Issibawu issibawu denddo gidida gaasuwa pilggidi wurssana gikko darisso giddon aattanawu koyido kiitaappe gaxi kiyana dandayees.Hegee qassi qeeri naatu oyshaa mala gidees giyooga.Qeeri naati oychchiyooba essi erenna.Leemisuwawu issi yiira na”aa neeni “woxxppa” giikko ayssi?gees.’Woxxikko neeni kunddana.’gaada zaarikko;kunddikko waaniyaana? Geesippe attin ‘ero’ giidi aggiigenna.Ha”ikka ‘kunddikko neeni deshettana’ gaada zaarikko;’deshettikko waaniyana’gees.’Deshettikko sakettaasa’ gaada zaarikko ‘sakettikko waaniyaana?’gees.”Sakettikko hayqqaasa.” “Hayqqikko waaniyaana?” “Moogettaasa.” “Moogettikko waaniyaana?” “Moogettikko wooqqaasa.” “Wooqqikko waaniyaana?”….hegaadan giiddi zaaranawu metiya oyshata oychcheesippe attin oysha essi erenna.Hegaadankka gaasonne ayfe qommo darissuwa xaafiya uri akeekanchcha gidana xayikko issi gaasoy hara ayfiyaakko kaalettiiiddi,hara ayfee qassi hara gaasuwa denttettiiiddi eqoy baynna xekkawu baanawu woykko kuuyyanawu wayssana danddayees.

Kaallidi ane gaasonne ayfe darissuwa xaafanawu maaddiya woykko injjetiya huuphe yohota be”oos.
?	Gaayyiya Ushshay Gattiyo Qohuwa
?	Qamissidi Xiskkiyooga
?	Cammiya Ushshaa Iitatettaa
?	Balakkuwa Metuwa
?	Paaciyawu Giigettennaaga
?	Naa”u Qommo Duussaa
?	Miishshaa Qoraphphennaaga
?	Payyatetta Pacaa

3.4.Birshshetta Darissuwa
Oosuwa
Kaallidi de”iya darisso qommuwa be”anaappe kasetidi ane ha oyshata citan citan tobbidi zaarite.
1.Birshshetta darisso giyooge ay mala darisso?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Birshshetta darissuwa xaafiya urawu wanna halchchoy aybe?
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Birshshetta darissoy ay mala hiillata woykko ogeta go”ttii?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Birshshetta darissuwa xaafissana danddayiya amarida huuphe yohota miciiridi 
    kessite.                                                                                                                                      ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------Hara qommo darissoy qassi  birshshetta darisuwa.Birshetta darissoy issiba woykko issi huuphe yohuwa paattidi awu de”iya aybatettaa birshshidi bessees.Qanttan issiba birshshetta yootees giyooga.

Birshshetta darissoy issiba woykko issi qaalaa naa”u ogiyan birshees.Koyro ogee qaalaassi beetiya (concrete) birshshettaa immiyooga.Naa”anttoy qaassi beettenna (extended) birshshettaa immiyooga.

Beettiya birshshetta giyooge issi qaalaasi qaala kochchay (dictionary) immiyo birshshetta mala immiyooga. Qaala kochchay daroto issi qaalaa heezzu ogiyan birshshees:
               1.Qaalaa (The term)
               2.Qaala kifiliya (The class to which it belongs) nne
               3.Qaala eeshshaa (The characteristics that distinguishes it)nddayiya
Qaala kochchay oottiyoogaadan birshshetta darissuwa xaafiya uray issi huuuphe yohuwa oossinne qoncciyan beettana danddayiya ogiyan birshshanawu dandddayees.Hegawukka qaala kochchay oottyoogaadan A aybatetota tilxxi oottidi bessiya birshshettaa immana danddayees.Woykko qassi he huuphe yohuwa kifiliya;zuussaa,dabbuwa ,tamaa ,yaraa,hhm qonccissidi hegeetuura de”ya dabbotettaa,xaphotettaa,maraccetettaa bessana danddayees.Woykko qassi he qaalaasi woykko huuphe yohuwassi de”iya dumma eeshshaa qonccissidi he eeshshaa gaasuwan I haraatuppe dummatiyo ogiya bessana danddayees. Ha heezzu ogeti issiba aybatettay woykko birshshettay nabbabiya urassi woliilaa gididi beettanaadan oottoosona.
Hara baggaara qassi issiba woykko issi huuphe yohuwa assi birshetta immanawu halchchidooga erissenna ogiyan (beettenna birshshettaa) immanawu danddayettees. Leemisuwassi issi asi ” Beni wode asay issi sohuwappe hara haaho  sohuwa baanawu tohuwan adussa wodiya hemettees,woykko gamma mehiya go”ettees shin oyddu gediyan bululiya zammaana kaamee yoosappe hegee ubbay attiis.” Giya qofa qashuwa xaafiis goos.Ha qofa qashuwassi wwanna halchchoy asay issi sohuwappe hara sohuwa hemettanawu woykko baanawu go”ettiyo miishshata ziinonne zammaana wodiyan geeddarssidi qonccissiyooga.Gidoppe attin ha qofa qashoy beettenna woykko erettenna hanotan ‘kaamiya’ giya qaalaassi birshetta immees.Ha qofa qashuwa akeeki xeellida uri ‘kaamee’:
•	Oyddu  gedee de”iyoba
•	Bululiyaaba
•	 issisaappe harasaa baanawu maaddiyaba
•	Zammaana toga miishsha 
Giya birshettata akeekana danddayees.Issi birshetta darissuwa xaafiya urikka hegaa mala hiillaa go”ettidi bari darissuwa huuuphe yohuwa beettenna woykko erettenna hanotan birshshana danddayees.

Birshshetta darisso qommuwa hagaappe kaallidi de”iya huuphe yohotun xaafanawu danddayeettees.
•	Aawatettaa
•	Lo”o Laggeta
•	Xalatettaa
•	Tumu Siiquwaa
•	Komppuuteriya
•	Allaxxiyooga
•	Zammaana Duussaa
•	Haaho Timirttiya
3.5.Geeddarsso /Yigetta Darissuwa
Hara qommo darissoy qassi geeddarssuwanne yigettaa.
    Oosuwa
Geedarssonne yigetta darisso qommuwa be”anaappe kase ane kaalliya oyshata citan citan tobbidi zaarite.
1.Geeddarsso darisso giyoogee aymala darisso giidi qoppeeti?
------------------------------------------------------------------------------------------------------------------------------------------------------------------------------------------------------------
2.Geeddarsso darissuwassi ayfe eeshshay aybe?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Geeddarsso darissuwa hara darisso qommotuppe,leemisuwawu ‘birshshetta’ darissuwappe dummayiyabi aybe?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Geeddarsso darissuwa xaafanawu maaddoosona giidi intte qoppiyo amarida Huuphe yohota xaafite.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Qommoora imettida oyshata intteyo erettidaagaa keena zaaridetii? Hegee daro lo”o. Ane ha”i geeddarssonne yigetta darissuwa aybtettaa be”oos.
Geeddarsso darisso giyooge qanttan dummatettaa woykko issi  malatettaa bessiya darisso qommo. Ha darisso qommoy bessiyo dummatettay woykko issi malatettay naa”u asaa giddon de”iyaga woykko naa”uba giddon de”iyaaga woykko naa”u sohotu giddon de”iya dummatettanne issi malatetta gidana danddayees. Haray attoshin naa”u dumma dumma qofatu giddon de”iya dummatettaanne issi malatettaakka denttidi geeddarssanawu danddayettees.
Geddarssiyoobay asa gidikko geesaa,meraa ,eeshshaa,hhm.ekkidi geeddarssanawu woykko yigganawu danddayettees.Issi sohuwa hara sohuwaara woykko issi heeraa hara heeraara geeddarssikko qassi aahotettaa, xunttatettaa, haahotettaa,matatettaa, xoqqatettaa,ziqqatettaa,hhmm.ekkidi geeddarssanawu danddayettees.Qofaa qofaara geeddarssikko qassi issi qofaa lo”otettaa nne iitatettaa,woykko go”aanne qohuwaa ekkidi geeddarssanwu danddayoos.
Xaaxi waaxidi xeelliyo wode geeddarsso darissuwa hara darisso qommtuppe dummayiya waannabay ha darisso qommoy muletookka naa”uba denttidi geeddarssiyooga.Hara qommo darissoti, leemisuwawu birshshetta darissuwa ekkikko issibaa,woykko issi qofaa,woykko issi huuphe yohuwaa ekkidi hegaa aybatettaa dumma dumma hiillatun go”ettidi birshshees,woykko qonccissees ppe attin issi kutti naa”uba birshshanawu danddayenna.Yaatiyo gishshawu issi kutti naaa”uba bochchana danddayiyo eeshshay geeddarsso darissuwa hara darisso qommo ubbatuppe dummayees.
Geeddarsso darissuwa xaafanawu haniya leemiso huuphe yohota hagaappe kaalliya mazggafan be’”ana danddayaasa.
•	Toomanne Waachchama
•	Garaanne Gezziya
•	Michchiyonne Machchiyo
•	Hariyanne Paraa
•	Limiyonne Ussiyo
•	Keedaanne Mirgguwa
•	Deriyanne Dembbaa
•	Eraanne Akeekaa
•	Siiquwanne Ixuwa
•	Xumaanne Poo”uwa
Hagaappe qommoora imettida leemiso huuphe yohoti dariya baggi phalqqettiyaba woykko dummatettay aakkidi beettiyogeeta. Gidoppe attin geeddarsso darissoy dummatetta xalaalaa bessees diyooga gidenna.Issi malabatakka yiggidi bessees. Haray attoshin ha qommoora imettida dummatettay dariyo huuphe yohotu giddonkka issi malatettay de”ees. Leemisuwassi ‘keedaa’ nne ‘mirgguwa’ ekkiyaba gidikko eta giddon ‘bariya’,’wolqqaa’,nne ‘meeziya’ dummatettay de”iyooge qoncce.Gidoshin eti ‘mehe qommo’,kace mehe’,’attuma’,hhm gidiyooge eta issi mala oottees. Yaaniyo gishshawu geeddarsso darissuwa xaafiya uri naa”ubatu giddon de”iya dummatetta xalaalaa woykko issi malatetta zalaalaa xeellanawu koshshenna. Hegaappe dummatettaa giddon de”iya issi malatettaa woykko issi malatetta giddon de”iya dummatettaa shaakkidi bessanawu akeekanchcha gidana bessees.
3.6.Palama Darissuwa
Erettida darisso qmmotuppe issoy palama (Argumentative) darissuwa.Ane ha darissuwa aybatetta be”anaappe kasetidi kaalliya oyshata citan citan tobbidi zaarite.

1.Palama darisso giyooge ay mala darisso giidi qoppeeti?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
2.Palama darissuwa haraatuppe dummayiya waanna eeshshay aybe?
------------------------------------------------------------------------------------------------------
3.Palama darissuwa xaafanawu maaddiya huuphe yohotuppe amaridaageeta.
    Xaafa.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Qommoora de”iya oyshata intteyyo hanidaaga keena zaaranawu malideti? Hegaa gidikko daro lo”o.Ha”I ane palama darissuwa aybatetta be”oos.
Palama darisso giyooge issi xaafanchchay bari qofaa woykko bari ammaniyoba woykko bawu milatidaba haraatussi/nabbabiya asawu qonccissiyo hiilla.
palama darissuwa xaafiya uray bari guuggiyan de”iya qofaa coo woraqatan xaafiigees giyooga gidenna. Palama darissuwa xaafiya uri haraaatu ammanuwappe woykko haraatu qofaappe bari qofay dummatiyo ogiya bessees.Hegaa giyooge haraatu qofaanne bari qofaa giddon de”iya dummatetta qonccissidi besses.Gidoppe attin palama darissuwassi waanna halchchoy xaafiya qofaanne hara asaa qofa woykko xaafiya ammanuwanne hara asaa ammanuwa giddon de”iya dummatettaa qonccissidi bessiyooga xalaala gidenna Hegee geeddarsso darissuwa ooso.
Palama darissuwa xaafiya uri bari qofaanne haraatu qofaa giddon de”iya dummatetta bessi simmidi bari qoay likke gidiyooga hara asaa ammanttanawu baaxetees. Hegaa gishshawu Palama darissuwa xaafiya uri bari qofaa likketetta boxooxissiya mino naqaashata shiishshana koshshees.Bari qofaa likketetta ammanttanawu shiishshiyo naqaashati qassi zirxxa nne tumanchcha woykko ammanttiyageeta gidana besses.
Palama darissuwa xeelliyagan erana bessiya harabay qassi xaafiya uray bari qofa xalaala sabbana bessennaaga.darissuwa xaafiya uray taaga xalaalay like giidi som”uwan xaphoy eqqin palamanawunne bari qofa xalaalaa kaafiya naqaasha xallaa shiishshanawu koshshenna.Palama darissuwa xaafiya uray haraati qoppiyooba woykko ammaniyoobanne eta ammanuwawu gaaso gididabaakka xaafana koshshees. Aqofaappe dumma qofaa hemetissiya asati bantta qofawu naqaasha oottidi shiishshiyoobakka xaafana bessees.Yaati simmidi bari qofay etaagaappe yalissiyo ginaa malaatana bessees.Hara guussan xaafanchchay shiishshido gaasuwanne naqaashaa minotettay A qofay like gidi asay/nabbabiya uri ammananaadan oottana koshshees.Hara baggaara qassi dumma qofaa woykko ammanuwa oykkida asaa qofaa toochchana koshshenna.
Palama  darissuwassi de”ana bessiya lo”o eeshshati woykko mino miyyeti aybe aybe?
Palama darissuwa xaafiyo wanna gaasoy nabbabiya asaa ammanttada ne qofaa kaafanaadan oottanaaassa gidiyo gishshawu ne halchchuwa hoolliya shcissanawu kaalliya mino miyyeti daana koshshees.
•	Qoncce qoffaa oykka
•	Nabbabiya ura koshshaa dafa oykka
•	Ammanttiya gaasota shiishsha
•	Mino naqaashaa go”etta
•	Ne qofaa nabbabanay oonakko loyttada era
•	Ne shiishshiyo naqaashay ammanttiyaga gidana mala dumma dummabata nabbabada qofaa woomma
•	Sitta woykko qoncce doonaa(language) go”ettada xaafa
•	Lo”o menttuwa higgiya hassaya issi menttuwan issi qofa xalaalaa wootta;hara menttuwakko pinnaydda qassi ne qofaa issuwa issuwaara mayzza
•	Zirxxa kuushshaa kuyya.

   Oosuwa
Palama darissuwanne geeddarsso darissuwa giddon de”iya dummatettay ayba geeti? Ane citan citan gididi ha naa”u darisso qommota geeddarssidi eta giddon de”iya dummatettaanne issi malatetta xaafite.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Hagaappe kaallidi qassi palama darissuwa xaafanawu maaddiya leemiso  huuphe yohota xeellite.
 	Macca naati qaxxarettana koshshi?
 	Jimaa coommiyooge timirtte gelanaadan maaddi?
 	Cammiya usshshay payya tettawu maaddees
 	Shuchcha massiyooge laafa ooso
 	Tammaare ubbay yunbburshiya gelana koshshi?
 	Attuma asi quma kattana bessi?

3.7 Odo darissuwa (Narrative Essay)
Oosuwa
Odo darissuwaba be”anaappe kasetidi ane kaalliya oyshata zaarite.
1.Odo darisso giyooge woygiyooge?
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------2.Odo darissuwawu aappun qommoti de”iyoona?Issuwa issuqa birshshada xaafa.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
Odo darissoy oyddu ano woykko waanna darisso qommotuppe (Erissuwa (exposition) ,Qonccissuwa (description) ,palamaa(argumentation) , nne Oduwa (narration)) issuwa. Hagaappe kase qonccissidoogadan hara darisso qommoti ubbay ha oyddatu diddon siqettees. Leemisuwassi gaasonne atfe darissoy,geeddarssonne yigetta darissoy,ooso buussa(process)darissoy nne birshshetta darissoy mulee issippe shiiqii erisso darisso giddon kuuyettees.
Odo darissoy A sunttay malaatiyoogadan ha darissuwassi waanna oosoy odiyooga woykko yootiyooga.Hegaa giyooge issibay hanidooga woykko polettidooga qonccissees gioyooga .
Odo darissuwassi waanna oosoy yoto gidiyo gishshawu A xaaafiya uri oduwa maaraa mankkee naagidi  xaafanawu  akeekanchcha gidana bessees. Issiba yootiya uri awugaappe doommidi awu baana bessiyakonne erees  .  Hegaaankka darissuwa xaafiya uri maaraa woykko kasiya kaaluwa naagidi xaafana koshshees.Kasiya kaaluwa naagoy naa”uba xeellees. Hegeekka wodiyanne sohuwa.Odo darissoy issibay polettiis woykko haniis giidi yootiyo
gishawu nabbabiya asay ammananaadan he polettiis woykko haniis gidobay polettido wodiyanne sohuwa boxooxississana koshshees.Hegee xayikko nabbabiya asay he darissuwa tumatettaa siranawu danddayees.Wodiyanne sohuwa qonccissiidikka leemisuwassi wodiya qonccissiyaba gidikko isibay awude polettidaakko bessanwu mate wode polettidabaappe doommidi haaho wodiyan polettidabaakko baana koshshees;woykko qassihaaho wodinn polettidabaappe doommidi mata wode polettidabaakko baana koshshees. Issibay polettido sohuwa qonccissiyoodekka hegaadan mata sohuwappe doommidi haahuwawu woykko haaho sohuwappe doommidi matawu yaana koshshees.
Hega giyooge issi xaafanchchay ay mala seeraa kaallana bessiyakko dooriyo maatay de”ees giyooga.Dogana bessenna ayfebay issi maaraa naagidi xaafana bessiooga.Hara guussan mata wodiyan doommikko sitti giidi haahuwakko baana koshshees,haaho wodiyan doommikko qassi sitti giidi mataakko baana bessesppe attin issito haahuwa,issito qassi mataa walakkiddi xaafana bessenna.Sohuwa xeelliyagankka hegaadan issi maara go”ettana koshsheesppe attin walakkiyooge woga gidenna.
Odo darissoy dumma dumma qommo gidana danddayees.Daroto asay meezetido odo darisso qommti heezza .Hegeetikka: 
            A.Aadhdhidaba oduwa (Historical Narration)
            B.Baribaa oduwa (Autobiographical Narration) nne.                                                                               .          C. Asabaa  oduwa (Biographical Narration.
                    3.7 A . Aadhdhidaba Oduwa
 Aadhdhidaba oduwa giyooge isii hanidi kanttidaban amppidi xaafiyo darisso.Ha darissoy sinttaara yaanaba yootenna;kase hani aadhdhidaba yootees.Leemisuwassi issi biittaa issi wodiyan haarida kawotuba,issi biittan hagaappe kase olettida olaaba nne hhm.xaafana danddayettees. Hegaa mala odo darissota xaafanawu maaddiya huuphe yohoti:
 	Kawuwaa Xoona
 	Haxe Milila
 	HOnchche Laytta
 	Koyro Alame Olaa
 	Zillaytta Namisaa
 	Kaamiya daafaa
3.7.B  Bariba oduwa
Bariba oduwa  giyooge qassi issi uri bari buzo taarikiya xaafiyooga.Issi uri bariba yelettido wodiyappe doommidi ha”I de”iyo hanota gakkanaashin xaafiyooga hiyooga.Hagaa mala darissoy daroto tummu taarikiya oykkees. 

      3.7.C   Asaba Oduwa
Asaba oduwa giyooge issi uri hara asa taarikiya xaafiyooga bessees. Hegaa mala darissuwa daroto issi biittassi woykko issi heerassi keehi gitaba woykko wolqqaamaba oottida asassi xaafeettees. Hara baggaara qassi issi uri hayqqiyo wode he ura taarike xaafettidi yeeho Karen woykko baliyan nabbabettiyooge meezetidoba. Hegaa mala darissuwa xaafanawu maaddiya leemiso  huuphe yohoti:
 	Waadda Solomana
 	Kankko Londdona
 	Goobana Abbabachcho
 	Zeenaawi Mallasa
 	Gadaawa Lambbeeba
 	Waageeshsho Waanna…

Meeziya
Hanno gakkanawu heezzantto shemppuwan tamaaridobatunketen”ada hagaappe garssaara de”iya oyshata zaara.
I.Kaaliya oyshata ‘tuma’ woykko ‘worddo’ gaada zaara.
1.Darisso giyooge cora menttoti issippe shiiqidi medhdhiyoo xuufe.
2.Darissota qommuwan qommuwan shaakkanawu maaddiyay issi issi darissuwassi de”iya halchchuwa.
3.Waanna wanna darisso qommoti oydda.
4.Asaba odo giyo darisso qommoy hayqqida asa taarikiya xaafanawu maaddees.
4.Asi paxa de”ishin Ataarike xaafettenna.
5.Issibaassi guuggiyan misiliya medhdhidi bessiya darisso qommoy erisso darisso geetettees.
6.Geeddarsonne yigetta darissoy qonccisso darisso giddon siqettees.
7.Gaaonne ayfe dariissoy erisso darisso kifiletuppe issuwa.

II.Kaalliya oyshatussi haniy zaaruwa ne guussan birshshada xaafa.
1.Darissuwa qommuwan qommuwan shaakkanawu maaddiybata leemisuwa 
    immada qonccissa.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

2.Waanna waanna darisso qommoti oone oone?
------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Geeddarsso darissuwanneBirshshetta darissuwa yiggada eta giddon de”iya                 
 dummtettaa qonccissa.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
4.Qonccisso darissoy misiliya medhdhees geettees. Ane hegaa leemisotun kaafada bessa.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
5.Palama darissuwa xaafiya uri kaallana bessiyo maara mankkaa ne guussan paattada bessa.
 -----------------------------------------------------------------------------------------------------------------------------------------------------------------------------------------------------------------------------------------------------------------------------------------
6.Odo darissuwa xaafiya uri wodiyanne sohuwa xeelliyagan aymala wogaa kaallana bessi?
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
7.Erisso darisso giddon kuuyettana danddayiya darisso qommota xaafa.
------------------------------------------------------------------------------------------------------------------------------------------------------------------------------------------------------------------------------------------------------------------------------------------
OYDDANTTO SHEMPPUWA
4.DUMMA DUMMA XUUFETU XAAFUWA

4.1	Galchcha Maachchaa/Gamaachchaa/(Minute Writing)

Denttetto Oyshata:
1.Galchcha maachchay aybe? Ane neeni eriyooba qoqqofada xaafa.
------------------------------------------------------------------------------------------------------------------------------------------------------------------------------------------------------------------------------------------------------------------------------
2.Galchcha Maachchaa xaafiya uri kaallana bessiyo maara mankkaa qonccissa.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
3.Galchcha maachcha giddon dana bessiya ayfe yohoti ayba ayba giidi qoppeeti?
-------------------------------------------------------------------------------------------------------------------------------------------------------------------------------------------------------------------------------------------------------------------------
Qantta qaalan gamaachchay issi shiiquwan beettida asay haasayidi kuuyyidoba oyqqida xuufiya. “Gamaachcha” giya qaalay maa”u dumma dumma qaalatu waattan merettiis. Hegeetikka “galchchaa” nne “maachchaa” giya qaalata. Galchchaa giyoge  issi allaalliya yuushuwan tobbidi issi kuushshaa kuuyyanawu issisaa shiiqi uttida asaa woyko asaa shiiquwa giyooga. Maachchaa giyoge qassi issibaa tobbanawu shiiqida asay he tobbido allaalliya xeelliyagan “hagee hano” woykko” hagee hanoppo” giidi kuuyyido kuushshaa woykko issippe maayettidi qachchidoba giyooga.
Issi shiiquassi galchcha maachchaa xaafi oyqiyoge geella he shiiquwappe aaruwa maaddana danddayees. Gaasoykka zaari he shiiquwan tobbidobata oosuwan peeshshanawu ga maachchaa xeelli-xeellidi oottiyo gishsha taassa.Gamaachcha giyoogee shiiquwan haasayetti daba ubbaa, palamidobaanne maayettiwawu (approval) shiiqees. Gamaachchay alliqaretti xaafettid he shiiquwan beettida yaratussi ubbawu yedetts, hagaa xalla gidennan allaalle xeelliyo haraati de’ikko etawukka imettees. Issi dirijjitiyawu gamaachchi pala koshshiyaba. Issi kamppaaniyan de’iya asay yaa’an daro wodiya xuuggees, issi issi daqiiqen qassi daro asaabonchchana danddayiya kuushshay kuuyettees. Asi qassi haasayidoba ubbaa hassayana danddayenna, dogiichchaasi go”ay keehi wolqaama. Kaallidi ane zirxxa gamaachcha waati xaafana danddayiyakko be’ana.

4.2 Gamaachchaa Xaafiyo ogiya
Koyro, gamaachcha giddon de’ana bessiya baasobata xaafa. Hegeeti: shiiquwa xeegida izaawaa sunttaa, gallassaa, wodiyaa, sohuwanne h.h.m Hegaappe simmada shiiquwan beettana asaa sunttaa mazggafa. Asaa sunttaa allaallee xeelliyo uraappe oychchanawu, woykko kase shiiquwan xaafettida gamaachchay de’ikko hegaappe duuqqanawu danddayaasa.
Gamaachcha giddon ubbabaappe aaro koshshiyabay ajjanddaa. Tobbidoba tumaa mucuridi xaafiyogeekka pala koshshiyaba. Haasayettida ayfebatuppe aybanne ashshennan qorada xaafido ogaa shaakkanawu zaara-zaarada xeella. Issi yohuwa asay tobbiyoode, he tobbiyassi ayfe/qulppe naxibe xallaa xaafa. Hegee qofata shiishshanawu woykko xaaxi-waaxanawu maaddees shiiqida asay kuuyyido kuushshaa xaafa.kuushshaa xaafaydda yaratu kushiya/cenggurssaaka(Vote) dogoppa. Hegaa giyogee
Kuushshaa kaafida assy keenakko, qassi phalqqida asay ay keenakko qonccissada xaafa.   Gamaachchay, neeni xaafa simmin yaratun ekettana (approve) de’iyooga dogooppa. Ekettanawu qassi neeni xaafido birshshetta yoho (details) ubbay tuma gidana bessees. Sinttanawu asay A xeelli-xeellidi oosuwa oottanawu maaddiyay ekettida (approved) gamaachcha xalla gidiyooga dogoppa.


 Gamaachcha Qottaa (Format)
* Shiiqo qommuwa/Gamaachchaa:____________
* Gallassaa: ___________
* Sohuwa: _________
* shiiquwa xeesidaaga:________________
* shiiqo qommuwa:__________________
* Giigissiyaga (Facilitator): _____________
* Xaafiyaga: ________________
* shiiqiya asaa:
      1. Suntta   
     2. Suntta
     3. Suntta
       4. Suntta
     5. Suntta
     6. Suntta
     7. Sunntta
     8. Suntta
     9. Suntta
      10. Suntta
-saaxine giddon (*) wottiyoge shiiqiis giyoga

* Ajjanddaa:
1.---------------------------------------------------------
2:---------------------------------------------------------
3: ---------------------------------------------------------
4: ---------------------------------------------------------
5: --------------------------------------------------------
.Tobbiya
.Huuphe yohuwa:------------------
.Imettida qofata: -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
.Kushiya ---------------------------------------------------------------------------------------------------------------------------------------------------------------------------------------------------------------------------------------------------
.Kushiya/cenggurssaa
Kaafe-----------------
     Phalqqetta------------------       
     Co”aa  --------------------      
.Tanggota (Actions)
.Huuphe yoho 1
.Pollissiya/poliya izaawa:
.Polettiyo wodiya (deadline):
.Huuphe yoho- 2
.Polissiya izaawa:
.Polettiyo wodiya:

Leemiso Gamaachchaa
Wolayttatto Macaraa Dooyyanawu yaa’ido Gamaachchaa
.Gallassaa: Tamme, 5/2004 M.L
.Wodiya: 5:00 (Ichchashu Saate)
.Sohuwa: yunbburshshiya Gadaawa (preeziddanttiya) beero.
.Shiiquwa xeesiday: Mt. Moota Taammira, Preeziddanttiya
.Shiiqo qommuwa : Eeso shiiqo
.Giiggissiyage : Mt.. Gizaa yessuuna, kaalliya preeziddanttiya
.Xaafiyaga: ---------------------------------------- , Preziddantte xaafiyo
.Shiiqiya Asaa:
.Mantta -----------------------------------        
.maatta -----------------------------------          
.Mantta ----------------------------------         
.Mantta ---------------------------------           
.Mantta --------------------------------          
.Manta ----------------------------------   
.Mantta ---------------------------------        
.Mantta ---------------------------------        
.Mantta --------------------------------          
.Mantta --------------------------------         

Beettiis/shiiqiis.×
Shiiqibeyenna.
. Ajjanddaa.
     1.Wolaytto macara konttiya oosuwa yigettaa
2.Macaraa kaalettya asa dooruwa
3.Wolayttatto kaarikulemiya giigissuwa.
4.Wolayttato asttamaareta Qaxariyooga.

. Tobbiya
. Huuphe yoho-1. Wolayttatto Macara konttiya oosuwa
. Denddida qofata:
 Mantta. A: Wolayttatto macaraa essanawu sunttettida konttee hachchi gallassaa gakkanaashin  oottidobay tana ufayssiis. Konttee dumma dumma kolloojjetanne yunbburshsheta xomoosidi ooratta timirtte macaraa, ubba qassi heera doonaa macaraa dooyyio wode oottana bessiyabata woommidi ehiidooge lo”o.
Mantta. D: konttee eqqidoy mata wode gidikkonne, ha qantta woden qaaxerettidi oottidobay nashshissiyaba.
Gidikkonne nu yunbburshshee 2005 n wolayttattuwa tamaarissuwa doommana koshshiyo gishsha konttiya oosoy kaseegaappe Qaruwa eesotana koshshees. Hegawukka konttiyassi koshshiyabata eesuwan-eesuwan kunttanawu bessees.
Mantta.F: -----------------------------------------------------------------------------------------------------------------------------------------------------------------------------------------------------------------------------------------------------------------
Mantta.G: -----------------------------------------------------------------------------------------------------------------------------------------------------------------------------------------------------------------------------------------------------------------------------
. kuushshaa: wolayttatto macaraa essiyo oosuwa hemetissiya konttiyassi issi kaamee buzo imetto; isiine 25/2004 M.L gakkanaashin konttiya oosoy polettana mala konttee shiishshiyo ooso halchchuwa maaran koshshiyaaga keena miishshay imetto.
. kushiya/Cenggurssaa:

                Kaafe ---------

             Palqqetta -------------
                Co”a---------------
. Tanggota (Actions)
*Huuphe yoho-kaamiya immiyo oosuwa
. Polissiya izaawa: kaalettiya preziddanttiya
. Polettiyo wodiya: Tamme 10/2004 M.L – gakkanawu
*Huuphe yoho-Gujo miishshaa
. polissiya izaawa: kaalliya preziddanttiya

*Huuphe yoho-2: Macaraa kaalettiya asa dooruwa.
*Denddida qofata: Mantta.. B-Wolayttato macaraa essiyo oosuwa kaalettiya konttee bari oosuwa wurssi simmin wolayttatto asttamaareti qaxaretti simmobare eta giddoppe macaraa kaalettiya gadaaway doorettikko lo”o, pattin ha’I haraba tamaarissiya asaa gidoppe Wolayttatto macaraa kaaletto giidi asa dooriyoge mazzenna. Mantta. A: Wolaytto macaraa essiyo oosuwa hemeetissiya konttee oosuwa poliichchana xaykkokka macaraa kaalettiya gadaawaa ha’I doorikko lo”o Gaasoynne he doorettiya gadaaway issi baggaara konttiya oosuwan maaddana danddayees, hara baggaara qassi bariyyokka oosuwa meezetiddi takes. Hara baggaara qassi ha wodiyan de’iya hanotan wolayttattuwa yunbburshshe xekkan tamaarissanawu wolayttatto digire woykko hegaappe xoqqa woraqati de’iyo asa demmanawu danddayettenna.  Hegaa gishshawu, wolayttatto macaraa gadaawa gididi ha”issawu oottiidi takkanawu wolayttaawu na’a gidida ura, Wolayttattuwa luxidi eriyaaga gididi nu yunbburshshiyan Inggilizetto doonaa tamaarissiya naatuppe issuwa dooriyakko lo”o milatees.
*kushiya.
Mantta, B:
                    Kaafe -----------
                   Phalqqetta -------------
                                       Co”a -------------
        Mantta A:
	Kaafe----------------
	Phalqqetta-----------
 	                            Co”a--------------------

Kuushshaa: Wolayttatto macaara kaalettiya gadaaway dooretto.
*Dooruwa bussaa.
       Mantta- C : Mantta Abiraame gadaawa gido.
      Mantta – F: manta Makke Mashshashi dooretto.
      Mantta.G : Mantta Firiya gido
*kushiya(vote)
Mantta-Abiraama  
Mantta- mashsha
Manta- piriya
*kuushshaa: Mantta Makke mashashi hachchi tamme 5, 2005 M.L ppe doommidi wolayttatto Doona Macaraa gadaawa gididi Ootees.
*polissiyaga: Mantta Moota Taammiraata
*polettiyo Wodiya: Tamme 6,2005 M,L ppe doommidi

*Huuphe yoho-3:
     Wolattatto kaarikulemiya giigissuwa
*Denddida Qofata: Mantta.E.wolayttatto macaray qoncciyan oosuwa doommanaappe kasetidi kaarikulemee giigana bessees.
Mantta G. kaarikulemee giigidi oosuwa giddo ha wodiyan geliichchana bessishin takkidooge maara gidenna; hachchippe doommidi he oosuwa aawatetta  ekkiya uraa doorikko lo”o
Mantta A: kaalliya shiiquan nuuni gayttanaashin Kaarikkulemee giigidi shiiqana bessees.
*kuushshaa: Naa”u aginappe simmin kaalliya galchchay shiiqanaashin wolayttatto kaari kulemee giidi shiiqo.
.kushiya:kaafe --------------
. Phalqqetta-----------
                       Co”a ----------------
*Tanggota:
. Polissiya izaawa: Makke Mashasha
. Polettiyo wodiya: Naase 5, 2004 M.L. gakkanawu.

Oosuwa
. Leemiso Gamaachchaa Xaafa.
---------------------------------------------------------------------------------------------------------------------------------------------------------------------------------------------------------------------------------------------------------------
Qaalatu Birshettaa (Glooseriya)
purdde                                                  short cut (a narrow passway)
porqqiina                                              hazardous
huuphe yoho                                         topic
tuussa qofa                                           thesis
buussa                                                  process
haruma                                                 editing
xufetta                                                  clustering
yeda xaafuwa                                       free writing
magalasho                                           curtain
balbbuqiyooga                                      disturbing
xeeppula                                               huge
zuge                                                     strategy
colbbuwa                                              center
pakaakees                                             show off
alaahees                                                yelling
loossuwa                                                aisle
phenqqeshetta                                       neglecting
Galchcha Maachcha                              minute
ano qofa qasho                                    topic sentence
pino qofa                                              transition idea
buzo qofa                                             opinion
maayetuwa                                         coherance
xorgganeta                                          linking words
pino qaala                                            transition word    
phalqqetta                                           opposition
kaafe                                                support        
co”a                                                   abstain
kushiya                                               vote/ hand
tobbiya                                                discussion
ekettidaaga                                           approve

XOMBBE MAXAAFATA
 Alexander,L.G.(1998) Essay and Letter Writing,London.
 John S.(2000) The Oxford Guide to Writing and Speaking.Oxford:OUP.
 Langan.J (2001).College Writing Skills:Mac Graw Hill.
 Solomon G/Giorgis.(1991) Writing for Academic Purpose. AAU Printing Press.






