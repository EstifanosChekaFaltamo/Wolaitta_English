WOLAYTTA SOODDO YUNBBURSHSHIYAN
ISSIPPETEETTA SAYNISENNE ASUMMA COLLOOJJIYAN
WOLAYTTATTO DOONAA MACARAN
WOLATTATTO CENGGURSSAA XINAATIYAA
(WOLAITA PHONETICS AND PHONOLOGY)
TAMAARISSANAWU GIIGIDA MAXAAFAA
Xaafidaagee : Dalkke Dagafa
Kaalli Xeellidaagee:  Waaru Alimaaya
Uddufune 2005ML
Wolaytta Sooddo
WOLATTATTO CENGGURSSAA XINAATIYAA
(WOLAITA PHONETICS AND PHONOLOGY)
TAMAARISSANAWU GIIGIDA MAXAAFAA
Xaafidaagee : Dalkke Dagafa
Kaalli Xeellidaagee:  Waaru Alimaaya
Uddufune 2005ML
Wolaytta Sooddo
Gomppaa kesuwa
Gomppaa                                                                                                                                                        sinttaa
Koyro shemppuwaa-----------------------------------------------------------------------------------------1
 1. Haasaya  cengurssati merettiyo hanotaa--------------------------------------------------------------1
1.1	Gorjjanttiyappe bolla baggaan cenggurssay merettiyo sohota------------------------ 1
        a.  piilanttiyaa ( the pharynx)------------------------------------------------------------------------- 1
        b. shugo-gaaginaa (soft palate)-----------------------------------------------------------------------1
        c.  Mino gaaginaa ( hard palate -----------------------------------------------------------------------------------1  
       d.  Diddinaa ( alveolar ridge ) -------------------------------------------------------------------------2
      e. Inxarssaa ( tangue)-----------------------------------------------------------------------------------2
      f. Achchaa ( xadeegaanne qommoogaa) (theeth)---------------------------------------------------2
     g. Menttershshaa  ( lips)--------------------------------------------------------------------------------2
 1. 2.     ?usttanne guttuma (vowel and consonant )-----------------------------------------------------3
     1. 2. 1    ?adussa usttata nne waatta usttata ------------------------------------------------------------5
         1. 2. 1. 1    ?adussa usttata ----------------------------------------------------------------------------5
         1. 2. 1. 2.    Waatta usttata-----------------------------------------------------------------------------7
1. 3. Giiriyoogaanne Guttumata-----------------------------------------------------------------------------7
    1. 3. 1.Gorjjanttiyaa----------------------------------------------------------------------------------------7
                 I.  Waggi giidi dooyettiyoga --------------------------------------------------------------------8
                 II. Xuntta gilootaleta -----------------------------------------------------------------------------8
                 II .Vookale korddeti giiriyo sohuwaa----------------------------------------------------------8
                 IV. Vookale korddeti xiphphi giidi gorddettoosona-----------------------------------------8
  1. 4. Kare shemppiyoogane giirettaa----------------------------------------------------------------------9
     1. 4. 1.Teqettata------------------------------------------------------------------------------------------11  
           Naa??ntto shemppuwa-----------------------------------------------------------------------------12
 2. 1. Wolaytta Cenggurssata-------------------------------------------------------------------------------12
     2. 1. 1. Teqetta cengurssata-----------------------------------------------------------------------------12              
     2. 1. 2. Kaallidi ?issi ?issi teqetta pitaliya ?ekkidi qaalaa doomettan,  qaalaa gidduwani nne     
                 qaalaa wurssettan ?eti geliyogaa ?aggiyogaa be?oos.---------------------------------------12
     2. 1. 3. Luuxxiyageta nne teqechchota----------------------------------------------------------------29     
        
          Heezzantto shemppuwa---------------------------------------------------------------------------45     
 3. 1. Pitaliyaa /The phoneme/-----------------------------------------------------------------------------45  
 3. 2.  Wolaytta Pitaleta-------------------------------------------------------------------------------------45
     3. 2. 1. ?issi guttuma anne ?adussa ?usttata pitaletun(GU:) merettiya qaalata.--------------------52
     3. 2. 2. Guttuma, ?ustta, guttuma, ?ustta pitaletun (GUGU) merettiya qaalata.------------------53
     3. 2. 3. Guttuma, ?ustta, guttuma nne ?adussa ?ustta pitaletun (GUGU:) merettiya qaalata.---53
     3. 2. 4. Guttuma, ?adussa ?ustta, guttuma, ?ustta pitaltun(GU:GU) merettiya  qaalata.---------54
     3. 2. 5. Guttuma, ?ustta, mino guttuma, ?ustta pitaletun(GUG:U) merettiya qaalata------------55
     3. 2. 6. Guttuma, ?ustta, guttuma, mino guttuma,?ustta pitaletun(GUG1G:2U) merettiya  
                 qaalata.-------------------------------------------------------------------------------------------57
     3. 2. 7. Guttuma, ?adussa ?ustta, mino guttuma ,?ustta pitaletun (GU:G:U) merettiya qaalata-58               
     3. 2. 8. Guttuma, ?adussa ?ustta, mino guttuma, ?adussa ?ustta pitaletun (GU:G:U:) 
                   merettiya qaalata.-----------------------------------------------------------------------------58
     3. 2. 9. Guttuma, ?ustta, mino guttuma, ?ustta, guttuma, ?ustta pitaletun  (GUG:UGU) 
                    merettiya--------------------------------------------------------------------------------------59
     3. 2. 10. Gutuma, ?adussa ?ustta, guttuma, ?ustta, mino guttuma, 
                              ?ustta pitaletun------------------------------------------------------------------------60
     3. 3.  ?adussa guttumata/long consonants -----------------------------------------------------------61
     3. 3. 1. Wolaytta ?adussa (guttuma nne ustta)pitaleta/long
                consonants inventery/ -------------------------------------------------------------------------62
 3. 4. Siilabiliyaa /syllable/--------------------------------------------------------------------------------63
    3. 4. 1. Siilabiliyaa Aybatettaaa------------------------------------------------------------------------63
3. 5. Siilabile qomota---------------------------------------------------------------------------------------64
    3. 5. 1. Dooya siilabiliyaa--------------------------------------------------------------------------------64
        3. 5. 1. 1.  Doometta xallay de?iyo nne wozanay qantta ?ustta gidido siilabiliyaa-------------64
        3. 5. 1. 2. Koyro siilabiliyaa wozanay ?adussa ?ustta gididonne naa??antto
                         siilabiliyaa wozanay qantta ?ustta gidido siilabiliyaa---------------------------------66
        3. 5. 1. 3. Koyro siilabiliyaa wozanay ?adussa ?ustta gididonne naa??antto 
                        siilabiliyaa doomettay mino guttuma gidido siilabiliyaa-----------------------------67
        3. 5. 1. 4.  Koyro siilabiliyaa doomettay selle guttuma gididonne 
                       naa?antto siilabiliyaa doomettay mino guttuma gidido siilabiliyaa.-----------------68
  3. 5. 2. Gordda siilabiliyaa--------------------------------------------------------------------------------69
        3. 5. 2. 1. Wozanay qanntta ?ustta gidin  koyruwan de?iya siilabiliee 
                 doometta nne gaxa guttumati de?iyo (gordda) siilabileta.---------------------------------69
        3. 5. 2. 2. Wozanay qantta ?ustta gidin naa?antto siilabiliya doomettay
                        mino gutuma nne naa??u siilabilekka gordda gidida siilabileta----------------------70
        3. 5. 2. 3. Wozanay qantta ?ustta gidin doomettay nne gaxa guttumay de?iyo siilabiliyaa---71
        3. 5. 2. 4. Wozanay ?dussa ?ustta gidin doomettay nne tufay selle gutuma gidido
                         siilabiliyaa----------------------------------------------------------------------------------72
3. 6.  Siilabiliyaa shaahuwaa (syllable division)--------------------------------------------------------73
    3. 6. 1. ?issi siilabile qaalata-----------------------------------------------------------------------------73
    3. 6. 2. Naa??u siilablie qaalata--------------------------------------------------------------------------74
    3. 6. 3. Heezzu siilable qaalata--------------------------------------------------------------------------74
    3. 6. 4. ?oyddu siilable qaalata --------------------------------------------------------------------------77
    3. 6. 5. ?ichchashu siilablile de?iyo qaalata.------------------------------------------------------------80
3. 7. Siilabiliyaa ?eeshshaa----------------------------------------------------------------------------------80
3. 8. Yerettaa /stress/----------------------------------------------------------------------------------------82
3. 8. 1. Yerettaa xekka /level of sterss/-------------------------------------------------------------------83
3. 8. 2. Qaalaa gidduwan yeretta malaatay ?awugan wodhdhi?--------- ------------------------------85
3. 9. Zeemaa /intonation/-----------------------------------------------------------------------------------88
3. 9. Zeemaa /intonation/-----------------------------------------------------------------------------------88
  Qaalatu Birshshetta (glooseriyaa)-------------------------------- ------------------------------ ---93
Bibliography--------------------------------------------------------------------------------------- 94
























KOYRO SHEMPPUWAA

2.	Haasaya  cengurssati merettiyo hanotaa
2.1	Gorjjanttiyappe bolla baggaan cenggurssay merettiyo sohota 
Nu haasayiyo wode go?ettiyo cenggurssa ubbati xippati dom??ettiyo  wode merettiyageta.
Haasaya cenggurssatu ubbawu koyettiya carkkuwatiran de?iya shemppanawu maaddiya xippatimedhdhosona gaanawu dandayettees; tirappe doonakko yiya carkkota gorjjanttiyaan de?iyaa xippati dumma dumma hanotan molosona. Carkkoy gorjjanttiyaappe simmidi vocal tractiya giddoora kanttees zaadhdhi .
Vookale traktee  yiidi doonaaninne siiriya xoo?iyaa gakkanaashin de? iya sohuwaa oykkees. Nuuyo gitanne  unduwalo xippa qottati de?iyaageeti vookale tiraktiya hanotan laamiyaa medhdhosna . Haasaya cenggurssati wanimerttiyaakko tamaaranawu dumma dumma vookale tirakte  shaahotuuraa meezetanwu bessees. Ha dumma dumma shaahoti mereta sohota ( Articulators) geetettosona. 

A. piilanttiyaa ( the pharynx)  - Gorjjabttiyappe bolla bagaara de?iyaa pulaale / tuubbbo malaimetre (8cm)nne macca asaassi baggaara naa?awu shaahettees issi baggaay doonassi wurssettaa gidiyowode naa?anttooy gassi sorggiyaa baggaara siiriyaa xoo?iyakko biya ogiyaa. Neeni heregaa  ?ekkada ne doonaa keehi aassa dooya xeelikko piilanttiyaa be?ana dandayasa.
B.  shugo-gaaginaa (soft palate) – misiliyaan qonccidogaadan carkkoy / shemppoy siiriyara woykko doonaara kiyana mala oottiya / maaddiya sohuwaa. Gidoppe attin nu haasayiyo wode ?i xoqqu giyo gishshawu  siiriyaara shemppoy kiyana danddayenna. Shugo gaaginabaa xeelliyaagan hara erana bessiyabay cenggurssati merettiyo wode ?i inxxarssay bochchiyo sohotuppe issuwaa gidiyoogaa. k giya cenggurssaynne g giya cenggurssay inxxarssaaynne shugo gaaginappe  xade baggaay gayttiyo wode merettosona . Ha cengurssata shugo gaagina cengurssata geettees.
C. Mino gaaginaa ( hardpalate) – daroto  doonaa kaaraa ( root of the mouth ) geetettees. ?i inxxarssaan bochchi xeelliyo wode liiqonne hookkottanaadan haniya soho.
D. Diddinaa ( alveolar ridge ) – Qommo bagaara de?iyaa sintta achchaappenne mino gaaginaappe gidduwaan de?iya sohuwaa. Ha sohuwaa inxxarssaan bochchi be?ana dandayettees .?i inxxarssaan bochchi xeelliyoagaappekka keehi mino. Qeeri qeeri xekkatun meeshettiuttis. ?achchaa aakimeti ge?ettiyo qeeri heregaa doona giddo gelissidi diddinaa be?anawu dandayettees Inxxarssay diddinaa bochchin merettiyaa cenggurssati t nne d malatiyaageeta. ?eti diddinaa cengurssata geetettoosona 
E. Inxarssaa (tangue) -cenggurssati merettiyo hanotan inxxarssay bayara beera bessees. Inxxarssay dumma dumma sohuwunne dumma dumma merawu laamettanawu dandayees. Gidoppe attin shaahuwaassi hanna zawa giidi maacanawu dandayssiyaa hanoti baawa. Shaahotikka xeeraa, sinttaa, gidduwaa, guyyiyaanne xaphphuwaa. Misillliyaaxeella.

F.Achchaa (xadeegaanne qommoogaa) (theeth)
      Ubba wode misiliyaa 1 do?uwaan be? iyoogaadan, menttershshaa kaallidi sintta bagga    
      doonaan beettees. Haggaa gguussay coo lefa misiliyaan bessanaassa. Doonaassigaxa baggaa 
       oykkidi biidi shugo gaaginaa gakkanaashin daro asaassi achchaay de?iyoogaa nu eranawu   
        bessees. Daro haasaya cenggurssati merettiyo wode qommo bagga achchaaranne 
       inxxarssaara dom??ettoosona. Hegaadan merettiya cengurssati achchaa cengurssata 
       geetettoosona
G.Menttershshaa (lips) – qommonne xade menttershshati haasayaassi koshshoosona. p,b,m giya cenggurssata nuuni sissiyo wode naa’u menttershati issippe gayttoosona f,vgiya cenggurssati merettiyo wode xade menttershshaara nne qommo achchaara guyttoosona  menttershshaay irzzizoiy wode gassi ustta cenggurssati u do?oy merettosona. Xadenn qommo menttershshai issippe gayttiy eode merettiya cengurssati menttershshaa geetageetetoosona. Hankkoota qassi qommo achchaaranne xade mentershshaara gaayttin merettiyaageeta? achchaannementtershshaageeta (me? achcha) geettees 
Qommoora qonccida cenggurssaay merettiyo laapun so hoti haasayawu bayra beeraa bessiyaageeta.  Gidoppe attin, akeekanawu bessiyaa heezzu hara yohoti de? osona. Koyruwan, gorjjanttee (sinttappe paaatettidi be?ettanawu de?ees) cenggurssati merttiyo sohuwaappe ?issuwaa Gorjjanttee keehi unduwaalo nne barkka ?eqqiyaa, Naa? anttuwan, Goggocuwaa-issito issito cenggurssay merettyiosohodan xeelettees. Nuuni haasayiyo wode xade goggocoy daroto qaaxxiyoge tuma. Gidoppe affin, goggocoy haratudan cenggurssay merettiyo shoho giddennajgaasoykka, xade goggocuwa gidin gommo gogocoy barkka hara cenggurssay merettiyo sahotuura gaytotetta medhdhanawu danddayenna. Wurssettan, ?eti hagaa oottoosona gaanawu cuucumettiyaabi xaykkonne siirenne sorggiyaa xoo?ee cenggurssati  (m, n) merettiyo hanotan keeippe koshshiyabta. Gidoppe attin ?eta haratudan leemisuwaassi menttershshaagaadan haganne hegaa hanoosona giidi qonccisanawu danddayettenna.
1.2.?usttanne guttuma (vowel and consonant)
      Usttanne guttuma giya qaalay nuussi keehi meeze gidikkonne, saynisiyaa maaraan xana?iyo wode ha qaalata- giyooge yaagiyooga giidi boxooissanawu maalees. ?ustta cenggurssati merettiyo wode carkkoy gorjjanttiyaappe yiidi menttershshaa gakkanaa shin tegettenna giya qofay keehi qoncce gidida qofa. Hargganchchatussi doona gidduwaa be?anawu koyiya dotore daroto ?eta  “ ah”  gaana mala oychchees; ha ?ustta cenggurssata medhdhiyo oge cengurssay teqettenna giya qofaa qoncceissanawu keehi ?injje oge. Gidoppe attin nuuni s woykko d giya cengurssaa medhdhana/sissana koykko, carkkoy kalali giidi / teqqiyabi baynnan kiyennaadan oottiyoge ?erettidaagaa, snne d giya cenggurssati guttuma gaanawu daro asay sirenna yohuwan gassi, ?ee tumakka ?etiguttuma giidi kuuyiganawu maaliyaa daro hanoti de?oosona. Koyruwan, nuuni guttuma giidi qoppiyo Engglize cenggurssatuppe ‘hay ‘ nne ‘way’ giya qaalatu cenggurssati issi issi ?ustta cenggurssati merettiyo hanotaappe ?aadhdhidi carkkoy kalali giidi kiyiin merettoosona . Hara metoy qassi, dumma dumma doonati bentta cenggurssata ustta woykko guttuma giidi shaakkiyo oge dumma dumma leemisuwaauu, ’  red’ giya qaalan koyro siyettiya cenggurssaa daro Engglize asati guttuma giyo wode hara doonatun ( chayna wolddaynniyan) har ‘red ‘ giya qaalan de?iya koyro cenggurssay usttaun qoodettees.
     Usttatuuninne guttumatun de?iyaa dummatettay ?eti merettiyo ogiyaan de?iyaa dummateetta giikko, issi issi irggixe gidenna hanotay nne mayzzennabay xayenna.  Ha metoy xayana danddayiaaba gidenna. Naa’u dumma dumma citan shaahettiyaa cenggurssata (usttatnneguttumata) hara ogiyaan qonccissana danddayetteesi. Wolaytta qaalaadoomettaan geliyaa guttumata nuuni ?ekkiyaaba gidikko dariyaa baggaa woykko ubbakka kaallidi usttay geleesi Issito issi to giirenna usttati qaalaa wurssettaan beettiyaaba gidikkonne wolaytta qaalatu wurssettan ustta cenggurssati geloosona. Cenggurssata kontteksttiyaaninne ?eti geliyo so huwan be’ana danddayettees giyoga.Hegaa giyoogee cenggurssati woraajjiyo hanota xan? iyoo ogiyaa gidishin cenggoloojjyaa xinaatiyawu keehippe koshshiyaaba.  Qaalatu doomettani nne wurssettaan de? iyaa cenggurssatun oosettidaa pilggettay qonccissiyoogaadan cenggurssati naa?awu shaahettoosona. Hegeettikka usttanne guttuma geetettoosona. Ustta guttuma shaahoteettaa hagaadan xeelliyaabaa gidikko nuuni ?eranawu keehippe koshshiyaa dummatettay usttay woykko guttumay merettiyo hanotaa gidennaan de?ishin ?eti woraajjiyoo hanotaa.Usttaynne guttumay woraajjiyo hanotay isssi issi doonaassi dumma dumma gidiyooge ?erettidaaga.
         Ha timirttiyaan wolayttatto cenggurssaa xinaatiyaa usttatun doomana. Hegaape kasetidi ustta cengurssa giyooge aybakko human be? iyooge bessiyaaba. Ustta cenggurssati issioy issuwaappe ?ayba ogiyaan dummatiyaakko nuuni?eranawu besseesi.
Koyro nuuni akeekanawu bessiyaabay. Inxxarssaa xoqqateettaanne inxxarssaa qaattaa.
•	Inxxarssaa xoqqateettaa- inxxarssay bari man??iyappe denddidi pude gaaginakkonne duge bari sohuwaa simmanawu oottiyo qaattaa besseesi.
•	Inxxarssaa qaattaa- inxxarssay pudenne duge xalla gidennan de? ishin sinttawunne guyyekka qaaxxiyoge ?rettidaga.
•	vookaale korddiya hanotaa- vookaale korddiya hanotaay giiriyoga nne giirenna     hanota xeelliyagaa.

1.2.1?adussa usttata nne waatta usttata 
1.2.1.1?adussa usttata 
Wolayttattuwan adussa usttati issi mala qaalaa qottan gelidi aduqqi nabbabbettoosona. Kaallidi de? iya leemisuwaa akeeka 
/i/  pituwaa                 / ii/  piituwaa
/e/ ?essa                      / ee/  ?eessa
/a/ maraa                     /aa/ maaraa
/o/ qoriyaa                   /oo/ qooriyaa
/u/ ?utta                      /uu/ ?uutta 
 Hagaan denddiya ?oyshay?adussa usttati naa?u dumma dumma usttateeye / cengurssateeye issi aduqqidi xeegettiya usttate giyaga. Dumma dumma pilggettaa maaran qonccidoogaadan wolayttattuwan daabula. Usttaa ziiree, u1u2 beetti beenna . yaatiyo gishshawu ’adussa usttati naa?u issi mala ?eeshshay de’iyo dumma dumma usttata gaanawu danddayettenna ‘eti issi ustta gididi adussa cenggurssay de’iyoogeeta gidiyooga ’erana besseesi .
’dussa usttata xeegiyo wodenne gantta usttata xeegiyo wode de’iya wodiya dummateettay boxooxidi  ’erettiyaga ‘dussa usttati adussa wodiya ’ekkiyo wode qantta usttati qantta wodiya ’ekkooso na.’dussa usttati qantta usttatinne waatta usttati beettiyo / geliyo soho ubban beettana / gelana danddayoosona . kaallidi issi issi adussa usttatassi de’iya reeshsha be’ana 
    Ha ’ichchashu ’adussa usttati kase nube’ichchashu qantta qantta usttatuppe dummatiyoy ’eta xeegiyo wode aduqqiyoga xallana gidennan de’ishin meretaa hanotankka dummati ‘rekkoosona.
                               ii ( leemiso qaalaa : ‘piituwaa’) Ha ustta cengurssay qantta ustta 
                                 cenggurssaa  nuuni qommora be?idogaara matatteesi.
                                 Gidoppe ?attin nuuni  'pituwaa' giyo wode dooyettiyogaape ‘ piituwaa’ 
                                         giyo wode menttershshati 
    dooyettiyo hanotay guuttaa ?aakkeesi (slightly spread). Ha hanotan 
?adussa ?usttay qantta ?usttaape dummateesi.

                                    ee (leemisoqaalaa: ?eessa ) Ha ustta cenggurssay giddo-sintta o?dussa    
                                    cenggurssaa. Aommoora qonccissidoogaadan kka ?essa’ giyo wodenne 
                                     ‘?eessa’giyo eode menttershatu hanotay dummateesi ‘?eessa’ gioyeode 
                                     adussa wodiya ?ekkeessinne qassikka menttershshati ‘?essa’ gioygaappe 
                                    ?aakkoodona . ?irzzotettay goddo(neutral.)

                                   aa(leemiso gaalaa: ‘ maaraa’). Ha ?ustta cenggurssay ziqqaa guyye adussaa. 
                                 Qommoora qonccissidogaadan ha. Cenggurssaykka menttershahaa 
                                   honotaaninne wodiyaa adussateean dummateesi. Menttershsha ?irzzotettay  
                                     giddo ( neutal)


                                         oo( leemiso gaalaa, qooriyaa’ Ha cenggurssay giddo guyye adussa                     
                                             Cenggurssa muleera guyyenxeegettiyaaga gididi menttershaykka
                                                Muleera ?rizziizotin xeegetteesi ( strongly rounded)

                                          Uu ( leemiso qaalaa, ‘?uuttaa’ Ha cenggurssay xoqqa guyye adussa 
                                           cenggurssaa . Ha cenggurssay keetrinne guyye gidenna qassikka 
                                              keetinne pude kookkiya kaarawu xoqqenna. Menttershshaa 
                               ?irzzotettaykka giiga( moderately rounded)

1.2.1.2.Waatta usttata
 Issi ustta cenggurssaappe hara ustta cenggurssaakko yuuyiaa woykko solddiyaa gtide cenggurssati waatta ustta geetettoosona. Barkka ?eqqiyaanne haraakko solddenna ?eeshshay de?iyo usttay tilla ustta geetettees.
      Xeegiyo wode aduqqi yogan woykko adussa wodiyaa ?ekkiyogan waatta usttati adussa usttatura misatoosona. Ubba waatta usttata xeelliyagan nuuni akeekanawunne ?eranawu bessiyaabay, waatta usttatan doomettan de?iya cenggurssay ?a kaallidi de?iyaagaappe  xegiyo wode adussa wodiyaa ?ekkiyaga   gidiyooganne kaalllid yiya usttaappe minniyaga gidiyoogaa. Leemisawu, waatta ustta ai(maine giya qaalay) a giya usttay  minttisiyettidi wurssettaa heeran i giya waaxettiya cenggurssaakko solddeesi.
Cenggurssaa xoqqatettay leppidi beesi. Hegaappe denddidaagaan i cenggurssa baggay qanttanne lefa gidees.
1.3.Giiriyoogaanne Guttumata
1. 3.1.Gorjjanttiyaa
Ha shempuwaa doomanaappe kasetidi  ogrjjantte aybakko be’os.Nuuni haasayiyode gorjantte maaddiyo woykko oottiyo keehi koshshiyaa cora oosoti de’oosona. Gidoppe attin nuuni gorjantte haasayawu maaddiyobata be’anaappe kasetidi ?a meretaanne (its anatomy) ?i waati oottiyakko (its physiyology) be?anage koshshiyaba.
Gorjjantte qooriyan de?ees;?ayo cora macarati/kifileti de?osona. Gorjjanttiyaw waanna gom?e meretidoy kallaappe.Kallay meqettappenne shuggiya qassi ashoppenne minniyabaa. Nuuni nu siiriyaa timppiyoode minni ekkiyaa sohoy kallaappe merettidaagaa. Gorjjantte naa??u mino kallaape merettis. Ha kallati xoo?ee diyogetanne carkkoy kanttiyo tuubbuwassi (trachea) huuphessa baggaara gaytti uttidageta.Nuuni shemppiyo wode,carkkoy gorjjanttiyaranne carkkoy kanttiyo tuubbuwara aadhdhes.Gorjjanttiyassi xeera baggay bordollu giyaga oyqqi be?anaw danddayettes. Attumaasage ubba qonciyan beettees.Ha sohooy daroto addaama appliyaa geetettees.
Gorjjanttiyaa giddon ordde xippaappe merettida naa??u pudenne dugenne qaaxxiya sohoti de?oosona.Hegeeti vookale korddetageetettoosona.Sintta baggaara vookale korddeti issoy issuwaara tayroyde kallaa giddon ?ohettidinne baxxannetti uttidosona. Guyye baggaara qassi arttenoyde kallata geetettiyaa qeeri/suuppa kallatuura ?ohetti uttidosona. Yaatiyo gishshsaw arttenoyde kallati qaaxxiyo wode vokale korddetikka qaaxxosona giyoga.
Arttenoyde kallati krikoyde kallatussi huuphessa baggaara gaytti uttidosona.Gidoppe attin eti qaaxana danddayosona. Arttenoyde kallati qaaxxiyo wode vookale korddeta issippe woykko dumma dumma qaattana dandayosona.Vookale korddeti dooyettiyo hanotaa glootale gettees. Vookale korddeti waggi giiko glootale dooyettis geettees; eti qassi issipe tilettikko glootale gorddettis gettees. Hage keehi wayssenaba malateesishin vookale korddetuninne eta meretaa hanotan keehi undduwalo laamiyaa medhdhiyoge irggixe. Ha hanotan merettiya laame haasayawu bayra beeraa bessiyabanne keehi koshshiyaba.Ane koyrottidi akeekanaw wayssenna oyddu vookale kordde hanotata be?os. Issiuri bari vookale korddeta ha dumma dumma sohotuyo laammi laammi meezettiyoge keehippe koshshiyaba.
I. Waggi giidi dooyettiyoga – nuuni suure shemppuwa shemppiyo wodenne giirenna guttuma pitaleta p, f, s(mis.--a) vookale kordeti aakidi doyettosona. Ha saatiyan ne vookale korddee dooyetti uttidaga gidanaw danddayees. 
II.Xuntta gilootaleta – carkkoy glootaletu giddoora kanttiyo wode glootaleti kehi xuumoosona(mis.--b). Hegaappe denddidagan luuxxiiya cengurssaa h merettees. Ha cenggurssay saasukkin merettiya ustta cenggurssatuppe keehi dummatenna. h giirenna glootale luuxxiiya cenggurssaa geetettees. Luuxxiiya cenggurssata sinttappe be?ana. Ha cenggurssaa ahahahahaha giidi meezetanaw danddayettees.
III.Vookale korddeti giiriyo sohuwaa – vookale korddeti issoy issuwara dom??ettiyo wode woykko dom??ettana haniyo wode eta giddoora carkkoy aadhdhikko giirettay merettees(mis.--c). Goofiniyaappe pude pulttiya carkkoy vookale korddeta sugiyo wode guutta carkkoy gaxi kiyees. Carkkoy ?eesuwan ?eesuwan aadhdhichchiyo wode vookale korddeti guyye bantta sohuwaa simmiichchoosona. Ha vookale korddeti  ?elle ?elle dooyettiyoogeenne gorddettiyoogee ubbatookka zaaretti zaarettidi hanees. Ha hanotay maccaasa ceggurssan issi sekonddiyani naa?u xeetappe heezzu xeetaa gakkanaashin attumaasa cenggurssani qassi hegaassi baggaa gakkanaashin siyettees.
IV.Vookale korddeti xiphphi giidi gorddettoosona- Vookale korddeti issuwa malatidi xiphphi giidi gorddettiyo wode carkkoy eta giddoora kanttanaw danddayenna (mis.-d). Nuuni haasayiyo wode hagaadan carkkoy teqettiyo wode glootale teqettaa geettees. Hegaassi nuuni go?ettiyo pitalee ?. Hagaa adussa qufiyaa qufidi (a?a?a?a?a?a giidi) meezetana danddayettees.



1.4. Kare shemppiyoogane giirettaa
Nuuni suure semppiyo carkkoy merttiyoy,goofine giddon de?iya carkkuwaappe baggay gaxi pude sugettiyo wode. Ha hanotay goofine giddoppe gaxi kiyiya carkkuwaa hanotaa(egressive pulmonic air stream) geetettees. Asa naati haasayaw go?ettiyo cengurssa ubbay merettiyoy carkkuwaa qaattay walahettiina. Ha goofine giddoppe gaxi kiyiya carkkuwaa hanotaay salo gufantton de?iya doonatu ubbaan beettiyanne haratu ubbaappe keehi aadhdhidi erttiyaa carkko qaatta. Carkkoy vookale kordde giddon qaaxxiyo hara ogetikka de?osona shin Wolayttatto qaalaa xeessaw injjetennaageta gidiyo gishshaw etaba hagan denttoko.
Carkkoy goofine giddonne goofiniyappe gaxi waani qaaxi?Hagee haasayaa hanotaa eranaw daro maaddees;ubbappe aadhdhidi haasayaassi de?iyaa zeemay xoqqiyoogaanne ziqqiyooga(intonation) eranaw keehi maaddees.
Goofineti carkkuwan kumida isponjje mala. Eti tiran de?iya hookkotti uttida meqettaa garssan de?oosona. Tiran de?iya hookko meqettati pude xoqu giidi gaxa bagi kiyikko, goofineti ?aaho sohuwa demmiyo gishshawnne ?aakkiyo gishshaw daro carkkuwa kareppe so ?ekkoosona. Ha xoqqu giida hookko meqettati/gaylleti pude xoqqu giidosappenne gaxa baggi kiyidosaappe loddi loddi giidi bantta sohuwa simmiyo wode duge gelida carkkotuppe baggay gaxi kiyo wode haasayaw maaddiya cenggursati meretoosona. Nuuni  duge shemppenan agidi goofiniyappe gaxi kiyiya cakkuwa qanxettennan kiyana mala oottikko(leemisuwaw nuuni adussa qofa qashuwa qanxxennan adussa wodiya haasayikko, hookko meqettati goofineta narphphanadan oottiyo gishshaw daro carkkoy kare kiyees.
Nuuni goofiniyaappe kare kiyiyanne soo geliya carkkuwa hanotaaba haasayiyo wode carkkuwa teqqiyay baynnaagadan haasayidaba gidikkonne,haasaya ceggurssaa medhdhanaw carkkuwa amarida hanotan zeeranaw/teqqanaw bessees. Shemppiyooga xallay barkka medhdhana danddayiyo cenggurssati keehin guutta. Vookale kordde giddon issito woykko daroto teqqiyoogan nuuni carkkuwa gelaanne kessa teqqana danddayoos. Carkkoy teqettana danddayiyoo sohuwappe issoy gorjjanttiyaa. Gorjjanttiya giddon carkkoy teqettana danddayiyoy, nuuni qommoora be?idoogaadan, vookale korddeti xiphphi giidi gorddettiyo wode.
Vookale korddeti giirikko,nuuni siyiyoo cenggurssay giiriyaagaa(voicing or phonation). Nuuni sissana danddayiyo dumma dumma mera giirettati de?oosona- hagaa akeekanaw neeni yetta yexxiyo wode,Waassiyo wode nne loddi gaada haasayiyo wode de?iya cenggurssaa dummatettaa qoppa, woykko neeni guuta naata tamaarissanaw taarikkiya nabbabbiyo wode ne sissiyo eeshshaawatu cenggurssa leemisuwaw gawaraagaa, kuttuwaagaa, dorssaagaa woykko godariyaaga qoppa. Dariyaa cengurssatu dummatettay merettiyoy gorjjanttiyana. Cengurssaa dummatettay vookale korddetunkka laamettana danddayees. Vookale korddeti aduqqanaw woykko qaamanaw, tolettanaw woykko shol?anaw, woykko lefan gidin minuwan issippe toletanaw dandayoosona. Vookale kordde giddon carkkoy puuriyo hanotay dumma dumma ogiyan gidanaw danddayees. Heezzu waanna dumatettati ?erettidageta.

i.	Nu qaalaa kessiyo hanotan de?iya
dummateetta (variationsin intensity)
Nuuni waassiyo wode sissiyo cengurssaa girettay xoqqa;loddan haasyiyo cengurssa giirettay qassi lefa/ziqqa.
ii.	?eesotiyoogan woykko loddi giyoogan de?yaa dummatetta (variation in frequency) - vookale korddeti jaamidi diddiqikko,giirettay elle elle siyettes;giirettay loddi loddi giidi diddiqikko giirettay lefa.
iii.	Murutatettan de?iya dummatetta(variation in quality)-nuuni dumma dumma meray de?iyo cengurssaa sissana danddayos;cozhzhiina, sheenuqiyooga,zuzumiyooga h.h.m.

1.4.1.Teqettata

Teqetta giyooge guittuma pitale gididi kaalliyaa eeshshatuura de?iyaga.
•	Cengurssay merttiyo Issi sohooy harati qaaxxenan de?ishin qaaxxees;woykko cengurssay merttiyo naa??u sohoti issippe qaaxxoosona.Yaatiyo gishshaw carkkoy kiyennaadan vookale korddetu giddon teqettees. He teqettay xiphhpi giidaaga.
•	Carkkoy teqettidi guyyen tucetti simmidi qassi yedettes/kiyees (released). He wode carkkoy kassi ekkiyo (escape) qaada demmees.
•	Techaappe guyyera de?iya carkkoy teqettay ydettiyo wode ha?ikka tucetti uttidaga gidikko, he wode nuuppe kessi ekkiya carkkoy wocamidi xoqqu giidi siyettees. He wocamaa phphiniya tuchcha yeddiyooga geettees.
•	Teqetta cengurssati merettiyo wode muleera gidin baggan gidin giirettay de?anaw danddayees.
Teqetta guttumatuba kumetta qonccetetta immanaw eti merttiyo wode oyddu xekkan hanettiyya yohota qonccissana bessees.
i.	koyro xekkay cengurssay merttiyo issi sohooy woykko cora sohoti carkkoy zeeretti uttidosappe (vookale kordde giddoppe) teqettakko yuuyiyooga. Ha xekka gorddaxekka (closing phase) geettees.
ii.	na?ntto xekkay tucettida carkkoy kessi ekkenna mala teqettiyoga.ha xekkaa tucetta xekka geettees.
iii.	Carkkuwa zeerei uttida cengurssay merettiyo sohoti qaaxxiyo wode carkoy kare kiyo qaadaa demmiyo xekkaa.ha xekkaa yeda xekka geettees.
iv.	Heezzantto xekkaappe simmidi man?iyarakka haniyaba. Yeddi simmido xekka geettees.










NAA??NTTO SHEMPPUWA

2.1. Wolaytta Cenggurssata

2.1.1. Teqetta cengurssata
Wolayttassi laappun teqetta guttuma pitaleti de?oosona. p, t,k, b,d,g,dhnne ?. Teqettati dumma dumma sohuwan merettoosona. p nne b naa??u menttershshati issippe gayttin merettiyo gishshaw menttershshaageta.t nne d diddinaageta. ?eti merettiyoykka sintta bagga inxxarssay diddinaa kaaraa bochchiina. Hagan akeekana bessiyabay t nne d inxxarssay diddina xxalla bochiye? giya oyshaa.Wolaytta assay ha naa??u cenggurssata xeegiyo wode sintta bagga inxxarssay qommo bagga sintta achchaassi guyye bagga nne xade bagga sintta achchaa bochchees. Yaatiyo gishshaw ha cenggurssati diddinaageta gaanaw danddayettenna.k nne g konkkiyageta. ?eti  merettiyto wode guyye bagga inxxarssay mino gaaginaa wurssettaappe nne shuogo gaaginay doomiyosa heeran konkkiya bochchees.
P,t nne k teqetta pitaleti ubbatookka giirennaageeta;b,d nne g giiriyageeta. 
Laapun teqetta pitaletikka qaalaa doomettani (inintial position), qaalaa giddon (medial position) geloosona. Hagan akeekana bessiyabay qaalaa wurssettan gelana danddayiya Wolaytta guttuma pitaleti amaridageta gidiyoga-s,n, y, w nne hegeta malatyageta.

2.1.2. Kaallidi ?issi ?issi teqetta pitaliya ?ekkidi qaalaa doomettan, qaalaa gidduwani nne qaalaa wurssettan ?eti geliyogaa ?aggiyogaa be?oos.

p
Qaalaa doomettan                                               
paaciyaa
palamaa                                                                
palá                                                                      
pála                                                                           
palaa                                                                       
paallá                                                                      
páxa                                                                         ?uddupunaa
peeshshaa
pootuwaa
pitaliyaa
puuttuwaa
paaxa
paxa
pituwaa
pilaa
picaataa
piilanttiyaa
pirxxettaa
pinuwaa
paahuwaa
pulaaliyaa
pugiya

Qaalaa giddon

xomppiyaa
xomppa
gomppaa
xippaa
qilppa
qulppa
hosppuna
?uddupunaa
qilppiyaa
leppa
gamppa
samppaa
laapuna
laapune
?anppa/?amppa
zenppa/zemppa
shenppa/shemppa
taappe
neeppe
hegaappe
hinippe
haappe
yaappe
sooppe
kareppe
wolqqappe
wozanappe

 t
Qaalaa doomettan                                       

tama
tamma
tamaa
tefuwaa
teeraa
telxxaa
tiya
tiyaa
toohuwaa
tohuwaa
tuma
tumaa
tishshaa
tilla
tikka
tistta
timppa
toyssa
tookka
toochcha
toolla
teefaa
tiraa
tohuwaa
tossa
toossaa

Qaalaa gidduwan

?uuttaa
?utta
gatimaa
biittaa
bitaa
beetaa
bootaa
boottaa
botta
santtaa
kattaa
pentto
wottaa
bita
qita
sitta
cita
citaa
katta
kaata
kiitta
kiitaa
kiita
?iita
?itaa
?imattaa
?imatta/bonchcha
gita
gitaa
gittaa
gitta
pitta
piita
pintta
hentta
qotta
qotaa
hootaa
laataa
laatta


                                                  k
qaalaa doomettan
kamma
katta
kattaa
kaaraa
 konkkiyaa
kára                                     
kará                                                    
kaakiyaa
kaciyaa
kocaa
kochchaa
kobaa
koosuwaa
kiisiyaa
kesuwaa
kiikiyaa
kinduwaa
kuushshaa
kookkiyaa

Qaalaa gidduwan

tikka
tookka
tukkiyaa
shinkkaa
konkkiyaa
?ankkaa


                                                            b

Qaalaa doomettan                                       

badala
baaciraa                                                         
baasuwaa                              
bashiyaa                                                         
biittaa                                    
bitaa                                                                
bita 
beetta
beetaa
boota
bootaa
boynaa
bootta 
boottaa
bashshaa
bayraa
biraa

Qaalaa gidduwan

dembbaa
pokkobaa
kombiyaa
galbbaa
zambbaa
talbbaa
shibbaa
shubaa
soba
tobba
gooba
kebba
kobba
?bbaa
?abba
?abaa
?ibaa
nubaa
seebbaa
labba
laba
sabba
sabaa
zambbaa
zabba
zabbaa


Meeziyaa
p nne b xalla laammin birshshttaa dummaiyaa tammu qaalata xaafada qofa qashuwa medhdha.

Leemisuwaa:
pootaa                                       bootaa
poca                                          boca

qofa qashuwaa
Neegaa ne hayilaw ?ooratta maayuwaa shamissidage poca.
Ta na?aw hinno shaashiyo boca.



                                                            g
Qaalaa doomettan

giiga
giyaa
goyinaa
gaammuwaa
goshshaa
gellaa
guuttaa
gorjjanttiyaa
gaashiyaa
giiraa
geesaa
gereessaa
gembbellaa
gimuwaa
gima
gam??a
goyya
gooya
gaasha
gaa

Qaalaa giduwan
gonggiyaa
giigaa
shonggaa
guuggiyaa
?ongga
corgochcha
ceegaa
ceegga
pugga
pugiyaa
cuguwaa
cigga
cigaa
?iigaa
taagaa
?agga
?ogga
?ogiya
gogaa
naaga
ganggaanuwaa
gacinuwaa
galo
saagaa
suga
songgiyaa
gonggiyaa
penggiyaa
hagilaa
tangga
caage
pangga
qangga
sangga
songgaa
banggaa
?anggaa
genggaa
caagiyaa
ceegaa
seegiyaa
laggiyaa








                                                    dh
qaalaa doomettan    
dhaadhiyaa


Qaalaa gidduwan
shidhdhaa
sodhdhiyaa
wodhdha
shodhdhiyaa
modhdhuwaa
cadhdhiyaa
mudhdhaa

?
Qaalaa doomettan

?intte
?eti
?un?o
?am?e
?unkkuwa

Qaalaa gidduwan
be?a
kon??a
gul??aa
me?uwa
nho?o
?un??o
qun??a
qan??a
qan??e
bo?aa
go??aa
cin??a
zin??a
zin??o
?al?o
lo?o
som?o

2.1.3. Luuxxiyageta nne teqechchota

Luuxxiya pitaleti carkkoy un?o sohuwara hussssssu giidi kiyiyode merettiya guttumata. Dariya bagga doonatun luuxxiya pitaleti de?oosona. keehi meeze gidiyageti s giyo pitaliyattuwa haniyageta. Luuxxiyageti cengurssay aduqqin merettiyageta. Hegaa giyogee neeni ha cengurssata sissaydda ne goofiniyan de?ida keena carkkoy wurana gakkanaw qanxxennan woykko duutennan adussa wodiya gam?ana danddayasa. Qommoora nuuni be?ido teqetta guttumati hageetudan adussa wodiya carkkoy teqettenan goofiniyappe gaxi kiyin merttiyageta gidokkona. Carkkoy un?o loossuwara/ogiyara kanttiyo go?a kaaliyagadan qonccissana danddayettes.
i.	Ane s giya pitaliya medhdhiyo wode siyettiya ssssssss giya cenggurssa adussa wodiyassi xeegayidda loddan loddan ne inxxarssa qommo manggaaga kaarappe duge wotta. He wode carkkoy luuxxiyo ogee ?aakki ?aakki biyo gishshaw ssssssss giya cenggurssay xayes.
ii.	?ane adussa f cengurssa sissa. Ha cengurssa sissaydda,ne biradhdhetun xade menttershshaa qommo ?achchaappe duge pooqqa/dafa. ?achchaa giddooranne menttershshaa giddoora kessi ?ekki kiyiddi de?iya sssssss giya cenggurssay tippi gi xayiyaga ?akeeka.
Wolaytta luuxxiya pitaleti laapuna. Hegeetikka:f,v,s,z,h, sh, nne zhgidishin?eti qaalaa doomettaninne qaalaa gidduwan geliyoosa be?oos.

f
Qaalaa doomettan

Wolayyta doonan f qaalaa doomettan gelenna. Gidoppe ?attin ?issi ?issi ?asay p gaanaw bessiyasan f giidi xeegidi walakkees. Leemisuwaw, pudettaa giyagaa fudettaa , puxaa giyagaa fuxaa , paraa giyagaa faraa h.h.m giya ?asy xayenna. 	

Qaalaa gidduwan
daafuraa
duufuwaa
dafuwaa
dafa
dafaa
daafaa
soofiyaa
leefiyaa
leefa
lefa
seefa
?afutta
?ofintta
goofiniyaa
hefintta
hafintta
paafunttaa
qufuwaa
duufuwaa
qefiyaa
sheefaa
zaafiyaa
hoofaa
zuufaaniyaa

v

Ha cengurssay qartte qaalatuunappe shin Wolaytta kochcha qaalatun beettenna. Gaasoykka ha cenggurssay bari huuphiyaw kka Wolaytta pitale gidenna gishshataassa. Gartte qaalatun  qaalaa doomettan leemisuwaw, viillaa, viiduwa, vinttuwaa, h.h.m. qaalaa gidduwan qassi, televizhiiniyaa, ... giya qaalatun betteesi.



s
Qaalaa doomettan
siya
sima
siga
sila
some
sama
salo
sa?a
suga
sura
saretta
sawo
saapho
seefa
suyliyaa
siiriixa
saafeeta
suufaa
suiqa
siiqqa
sissa
sara
sawa
Qaalaa giduwan
woossa
woosaa
?oosuwa
goossaa
tuussa
?ussa
sussa
zuussaa
loossuwaa
puusuwaa
parssuwaa
garssaa
toissa
?oissa
koissa
doisa
zassa
kaassa
hottorssa
?ufayssa
moyssa
mokissa
ceegissa
laamissa
?aatissa
xaafissa
wayissa
z
Qaalaa doomettan
zare
zore
zuuqqa
zinqqa
zuugga
zemppa
zebba
zooxa
zo?o
zuulla
zuppe
zunbbe
zuma
ziire
zeere
zooze
zaassa
ziize
ziqqa
ziba
zammo
zamma
zago
zuussa
zule
zuulla
Qaalaa gidduwan
hayzza
bayzza
booza
koyzza
zozza
bizza
mayzza
heezza
piizza
qizagga
?azaza
?azzano
?uuze
buuzo
buzo
?izaawa
bazzo
h
Qaalaa doomettan
hiilla
hiila
hala
hiitta
hegaa
hooga
hooge
huuphe
humma
haata
haaho
haara
hara
hare
holloozo
hoolle
hoole
hirgga
hiqqa
haqqe
hiddo
hequntta
hefintta
hafintta
hasaya
harddiida
hordda
hosppune
hosppuna
hookko
hooge

Qaalaa gidduwan
haaho
?aaho
laho
soho
saho
shaaho
maahe
keha
leha
kooho
leehe
paaho
daaha
kaha
soho
boha
caha
maha
yeeho
?oohe
sh
shaafa
sheefa
shooqa
shoogga
shuchcha
shugo
shida
shibba
shira
shiiqa
shiishsha
shiisho
shaala
sheeshsha
sheephe
shophpha
shuqo
shume
shama
shamma
shaama
shiqa
shiiqo
shora
shoga
shugo
Qaalaa gidduwan
gaashe
shaashe
tishsha
qosha
musha
qisha
diisha
?asha
?ashsha
?asho
?uusho
daho
gaasho
gaasha
mashsha
?isha
 -gishsha
?eeshsha
peeshsha
geeshsha
?asho
?ashsha
?ooshsha
gaasho
poosho
poosho
geesho
zh
Ha pitalee qaalaa doomettan demmanaw wayssees. Qaalaa gidduwakka keehi ?amarida qaalatun beettees. Hegeetikka daroto cenggurssaa kaalidi yiya qaalata (onomatopoeia) gidoosona.   Leemisuwaw,pozhzhu, mozhzhu, cozhzhu, ... giyageetu malaa.

Teqechchoti undduwalo guttumata. ?eti teqettatudan doommidi luuxxiyageetudan wurssoosona. Nu ‘chii’ giya qaalaa ?ekkiyaba gidikko,doomettan t xeeganaw nu sissiyo cengurssaa malan doommidi shgiya cenggurssan wurssees. Yaatiyo gishshaw teqetta cengurssay sohuwarakka luuxxiya cenggurssan laamettigees. Cengguloojjiya maaran nuuni xeelliyo wode ha teqechchoy t ppe nne sh ppe munaqettidi merettidaaga gidiyo gishshaw ts misiliyan wokkaalettees. Gidoppe attin teqetta kaalidi luuxxiya pitalee beetto ubban teqechcho getettenna. Leemisuwaw ‘breakfast’ giya paranjja qaalaan k teqetta f qassi luuxxiyaga shin ?eti naa?ay issippenne waaxettokkona teqchchonne getettokona. t, s nne sh sintta bagga inxxarssay diddinaara dom?ettin merettoosona shin k nne f hegaadan issi heeran gidennan dumma woykko haaho sohuwan merettoosoana. Teqechchoti naa?u dumma dumma pitaletuppe munaqettidi merettiyageta gidikkonne ?eta issi pitaledan xeegiyoge meezetidiba ?erttiyaba. Wolaytta teqechcho pitaleti naa??a, ch nne j.

ch
Qaalaa doomettan
chii
chappay
Qaalaa gidduwan
?ichasha
?ichashe
?oychcha
shuchcha
qachcha
cuchcha
cuuchcha
shibichcha
?oshinchcha
kaashunchcha
henttanchcha
mootanchcha
shaaqanchcha
sahanchcha
hiilanchcha
?olanchcha
?oosanchcha
kiitanchcha
hasayanchcha
woosanchcha
kaassanchcha
j
qaalaa doomettan
joyniyaa
jorgga
jalla
jaama
jagge
jiilawa
jabana
jooggiya
juuja
jaaja
jaggotta
Qaalaa gidduwan
?anjja
injje
dajje
qiljjijja
paranjja
tenejja
heljjejja
tiljama
?ajjuuba
mojira
ny
Ha pitalee Wolaytta doonaan qaalaa doomettan beettenna. Qaalaa gidduwn gidikkokka beettenna. Qaalaa wurssettan keehi guutta qaalati de?osona. Leemisuwaw, hanyny. 

nh
Ha pitaleekka Wolaytta doonan guutta qaalatu xallan beettees. Leemisuwaw, ?anha, nh?aa,
nhoo??o.
                                                                     n
Qaalaa doomettan
naato
na?a
naa??a
nakka
namisa
naata
narphpha
naaqqa
naqa
neegaa
nuugaa
nakkarssa
Qaalaa gidduwan
pinna
punna
hindda
?anjja
ongga
kana
hayyana
hiniini
haani
ganjje
m
maadda
mata
matta
mataa
maataa
maattaa
maaya
minna
mixa
miixa
muxa
maxa
medhdha
modhdho
mootta
meete
mokka
miyya
miza
meta
mentta
maara
marace
maallado
moytille
maganxxa
masqqala













HEEZZANTTO SHEMPPUWA

3.1. Pitaliyaa/The phoneme/
Hagaappe qommoora Wolaytta cengurssatuba amarida hanotan be?ida. Kaallidi pitaletuba paattidi be?anaappe kasetidi amarida baaso gidiyaa denddo-qofa oyshata /fundamental theoretical questions/ akeekiyogee koshshiyabaa. Cenggurssa giyogee woygiyogee? Wolaytta cenggurssati awugeetee? ?eta qooday aappunakko waati maacanee?
Nuuni hasayiyo wode, duuxxenna zananay de?iyo cenggurssay merettees/pulttees. Hasayaabaa pilggiyo wode ha pulttida cenggurssaa suuppay suuppayidi shaakkeettees woykko qanxxeettees. Ha qanxxuwaa woykko shaahuwaa /segment/ geettees. Asagiya qaalaa nuuni ?ekkiyaba gidikko, koyrottidi a giya shaahoy woykko qanxxoy/segment/ cenggurettees, naa??anttuwan s giya shaahoy/segment/ cenggurettees. Heezzanttuwan qassikka a giya shaahoy cenggurettees.
Nuuni  nu haasayaa qanttan qanttan waati shaakiyakko be?idogaadan, Wolayttattuwaassi aappun dumma dumma cengurssati de?iyona giya oyshaykka koshshiyaba. Hagaappe kase nuuni Woalyttatuwaasi de?iya ?ustta cengurssata be?ida. ?issi ?issi cenggurssay dumma dumma hanotan cengurettees. Asay hasayio wode sissiyo cenggurssay shittinna/infinite/ gidyogee qoncce. Gidoppe  ?attin, nuuni qassi Wolayttattoy go?ettiyo ustta pitaleti tamaappe darokkona geettees. Hagee waani hananaawu danddayi? Ha ?oyshshaw zaaroy nuuni ha tammatuppe ?ssuwaa haraa sohuwan wittiyabaa woykko xaafiyabaa gidikko, he wode, he qaala cenggurssay laamettana danddayees. Leemisuwaw ma giya qaalaan de?iyaa a,  u giyagawu laammikko, mu giya dumma qaalaa demmeettees. Hegaadankka usttaa qanttidinne ?adussidi xaafikko birshshettay dummati agees. Maraa giya qaalaan m ppe kaallidi de?iyaa a bolli ?issuwaa gujjidi xaafikko maaraa giya dumma qaalaa ?immees.  Guttuma cenggurssata ?ekkikkokka asa giya qaalaan  guttuma pitaliyaa minttidi xaafikko, assa giya dumma qaalaa medhdheettees. Hagee ?akeekanaw wayssiya seera gidenna shin gujjidikka leemisota be?anaw koshikko,  a giya pitaliya ?ekkidi guttuma xalaalaa laammidi ?ichchashu dumma dumma qaalata xaafoos; ba, ya, ma, ga, da giyageeta guuxishin xaafanawu danddayettees.  Hagaadan hagaadan haniyogaan ?amarida pitaleta go?ettidi shttinna cengurssata sissanawu dandayettees giyogaa.


3.2.Wolaytta Pitaleta
Hagaappe kaallidi Wolaytta pitaletanne ?eta wokkaaliya misileta/symbols/ paattidi be?ana.
pitaliyaamisiliyaa
b menttershshaagaa, teqettaa, giires  [b]
p menttershshaagaa, teqettaa, giirenna                                                          [p]
d ?achchaagaa, teqettaa, girres                                                                     [d]
t  ?achchaagaa, teqettaa, girrenna                                                                   [t]
g sugo gaaginaagaa/konkkiyaga , teqettaa, giires                               [g]
k  sugo gaaginaagaa/konkkiyaga, teqettaa, giirenna                           [k]
dh  diddinaagaa, teqettaa, giires                                                                     [? ]
? kookkiyagaa, teqettaa, giires                                                                       [?]
f menttershshaagaa, luuxxiyagaa, giirenna                                [ f ]
vme?achcha, luuxxiyagaa, giires                                                                  [v]
sdiddinaagaa, luuxxiyagaa, giirenna                                                              [s]
z diddinaagaa, luuxxiyagaa, giires                                                              [z]
sh  mino gaaginaagaa, luuxxiyagaa, giirenna                                                  [? ]
zh  mino gaaginaagaa, luuxxiyagaa, giires                                                    [?]
h  kookkiyagaa, luuxxiyagaa, giirenna                                                             [h]
m menttershshaagaa, konkkiyagaa, gires                                                        [m]
n  diddinaagaa, konkkiyagaa, giires	[n]
ny shugo gaaginaagaa, konkkiyagaa, giires	[N]
nh kookkiyagaa, luuxxiyagaa, giires	[?]
l diddinaagaa, goggiyaga, giires	[l]
r diddinaagaa, goggiyaga, giires	[r]
y solddiyagaa, bagga ustta, giires                                                                    [ ?]
w solddiyagaa, bagga ustta, giires                                                                   [w]
ch mino gaaginaagaa,teqechcho, giirenna                         [t? ]
j  mino gaaginaagaa,teqechcho, giires                                                             [d?]
x ?achchaagaa, xuuqqiyagaa, giirenna	[t']
ts diddinaagaa,xuuqqiyagaa, giirenna	[s']
ph menttershshaagaa, xuuqqiyagaa, giirenna	[ p']
q shugo gaaginaagaa, xuuqqiyagaa, giirenna	[ k']
c mino gaaginaagaa,teqechcho, giirenna  	[t?']
i xoqqa, sintta, ustta	[i]
e giddo, sintta, ustta	[e]
a ziqqa, ustta	[a]
o giddo, guyye, ustta	[o]
u xoqqa, guyye, ustta	[u]









Wolaytta guttuma pitaleti merettiyo sohuwa, mereta ?eeshshaa nne vookaale korddiyaa hanotaa bessiya sanxxarazhiya.

Mereta ?eeshshaa	Vookaale
korddiyaa
Hanotaa	M e r e t a                            S o h u w a 
		Mentter-
shshaaga	?achchaaganne menttershaaga	?achchaaga
	Diddinaaga	Mino-
Gaaginaaga	Shugo-
Gaaginaaga	Kookkiyaaga
Teqetta	giirenna	p		t		k		
	giires	b		d	dh	g		?
Konkkiyaaga	giires	m			n		ny	nh
Luuxxiyaaga	giirenna	f			s	sh		h
	giires		v		z	zh		
Teqecho	giirenna					ch		
	giires					j		
Goggiyaaga	giires				l    r			
Solddiyaaga	giires					w     y		
Xuuqqiyaaga	giirenna	ph		x	ts	c	q	

?ssi pitaliya qonccissanaw seeraa naagidi heezzuba boxooxissidi qonccissanaw koshshees. Hegeetikka:  a. mereta sohuwaa.
 b. mereta ?eeshshaa.
c. Vookaale corddiya hanotaa.
Leemisuwa, p giyo pitaliya qonccissanaw koshshikko, mereta sohoy menttershshaa, mereta ?eeshshay teqetta, giirettaa hanotay/vookaale korddiya haotay giirennaaga. Yaatiyo gishshw, 
p - Menttershshaaga, teqetta, giirenna.
b - Menttershshaaga, teqetta, giirees.

Kaallidi qonccida usuppunWolaytta pitaleti daabulidi woykko minnidi xaafettennaageta; w, f, v,  nh, ts nne h.
 Kaallidi qonccida heezzati qassi qaalaa doomettan beettokkona; f, r, nne ny.
Ha pitaliyaa qoodan hosppun (8) pitaleti teqetta pitale gididi qonccidosona. p giya pitaliya xeelliyagan, ha pitalee teqetta giidi qonccissidoogee ?erettees. Leemiso qaalati puxaa, puuttuwaa, pudettaa, h.h.m. Daroppe malaaliyabay,f giyo pitalee hanno gakkanaashin pilggettidi qonccida salo gufantton de?iyaa doonatun xade menttershshay qommo ?achchaa bochchin merettiyagaa (?achchaagaa nne menttershshaagaa/me?achcha) getettidi ?erettees shin Wolayttattuwan ha cenggurssay naa??u (qommo nne xade) menttershati isippe gayttin merettees. Hagee tuma gidikko ha cenggurssay Wolayttattuwan menttershshaagaa(bilabial)giyoogaa.Ha cengurssaa qaalaa doomettan demmana danddayokko. Qaalaa gidduwan leemisuwaw ?ofinttaa, bofe (heeraa sunttaa), daafuraa, dafa, dafaa, daafaa, diifiyaa, duufuwaa, qufuwaa h.h.m qaalatun siyettiyaa f mentteshshaagaa gidiyoogaa ?akeekanaw wayssenna. Issi issi tamaarida nne ha pitalee amaaratto doonan ?achchagaa nne menttershshaagaa gidiyo gishshaw he wogaa kaalliyaa wolaytta ?asay walakkikko nne, Wolayttatto xalla ?eriya Wolaytta ?asay hasayiyo wode ha cenggurssay naa??u menttershati isippe gayttin merettiyagaa gidiyoogee keehi qoncce.
Bruusa Adamsi ?oottido pilggettan qonccissidoogaadan, [f] giyo pitalle issito issito [ph], baggaade menttershshaani nne ?achchaan merettiyaa [f] gididi balbbuqettiyabaa gidikko nne timirttiyaa keehi sugida Wolaytta ?asay qaalaa wurssettan /p/ xaafiyoogaa doorees woykko ?ufayttees (1983: 43).
Ha tamaarida ?asatikka bari giddoon ha pitaliyaa xeelliyaagan ?issoy go?ettiyogaappe hankkoy go?ettiyoogee dummatees geesi Bruusa Adamsi. Qaalaa doomettan /p/ go?ettiyogee nne qaassi qaalaa gidduwan /f/ go?ettiyoogee likke goosona giidi, bari qofaa kaalliyagaadan qonccissees. ?a qofaattuwan gidikko, Wolaytta doonan /p/ qaalaa doomettaanikka gidin qaalaa giddon gelees shin /f/ qaalaa giddo xallan gelees. /f/ qaalaa gidduwan gelidikka daabulenna woykko minnenna /p/ qonccissanaw woykko wokkaalanaw gelees yaagees. Hegaa giyoogeekka /p/ giyo pitaliyassi naa??u ?eeshshay de?ees giyoogaa. Leemisuwaw, ?aappunee? giya qaalaan  de?iyaa /p/ minniyo gishshaw /p/geetettidi nabbabbettees shin ?ayfiyaa giya qaalaan de?ya /f/ minnenna gishshaw /f/ geetettidi nabbabbettees giyoogaa. Adamsi hegaadan ?aybissi giidee giya ?oyshaa denttikko ha naa??u pitaletikka menttershati ?isippe gayttin merettiyageeta gidiyo gishshsaw ?eti ?ssi pitaliyaw de?iya naa??u ?eeshshatappe ?attin naa??u dumma dumma pitale gidokkona giyagaa gidanaw danddayees.Ha mojuuliya giigissidaagekka Dr. Bruusa Adamsa qofan maayettiyabaa gidikkonne ha guddaa xeelliyagan ciimma pilgettaa koshshiyoogee erettidaaga. 

Wolayttattuwan de?iya qantta ?ustta pitale /a/ humman [?] giyo guyye, giddo ,dooya ?usttakko baqqees shin ?issi ?issi qaalatun leemisuwaw [?awaa] giya qaalan ha qantta ?usttay sintta, xade, dooya [a] ?usttakko baqqees. Qassi [mattaa] giya qaalaa nuuni ?ekkikko ha ?usttay giddo [?] ?usttakko baqqees. Gidoppe ?attin ha shaahuwaa garssan birshshettaa dumatettaa ?ehiyabi baynna gishshaw /a/ ?ubbaa gishshaakka go?ettanaw danddayettees.
Hara ?issi malaalissiyaby Wolayttattuwan de?iyagee, salo gufanttuwan de?iya dariya bagga doonatun ?ustta pitale ?ubbay giirees gaanaw danddayettees shin ha Wolaytta doonan naa??u giirenna ?usttati [?] nne [?] de?oosona. Ha pitaleti hani ?aadhdhida widiyan /in the past tense/ ?asummatetta qonccisoosona. Leemisuwaw ?immaas? (taani ?immaas?) giya qaalaani nne ?immaas? giya qaalaani de?iya pitaleti [?]nne [?] giirokkona woykko seyttokkona. Haasayiya ?uray ?issi hanidabaa ?oottiday tana gidikke ?o gaanaw koyiyo wode  giirenna [?] giiriyagaakko [u] laamettees. Giirnna [?] ?ssito ?ssito cimida ?asay nabbabbiyo wode giiriyagaakko [i] laamettees.
Ha giirenna qantta ?usttati  keehi guutta sohuwan beettoosona ppe ?attin cora sohuwan woraajjokkona (yaan haan gelokkona). Giirenna  [?] qaalaa wurssettan /s/ nne /n/ kaallidi gelees. [?] qassi ?immaas? giya qaalaappe harasan hanno gakkanaw beetibeenna. ?eti daroto peshshwuwan somettoosona. 
Kaallidi de?iya senxxerezhee Wolaytta pitaletu qoodaa, ?adussa pitaliya nne qantta pitaliya bessees.
Qantta
pitaleta	a	b	c	d	e	f	g	h	i	j	k	l	m	n	o	p	q	
?adussa pitaleta	aa	bb	cc	dd	ee	-	gg	-	ii	jj	kk	ll	mm	nn	oo	pp	qq	
Qantta
pitaleta	r	s	t	u	v	w	x	y	z	ch	dh	nh	-	ph	sh	ts	zh	?
?adussa pitaleta	rr	ss	tt	uu	-	-	xx	yy	zz	chch	dhdh	-	nyny	phph	shsh	-	zhzh	??

Ha pitaletu qonccetetta kaallidi ?ane be?osi.

A. ?issi pitale ?issi cenggurssa/barkka ?eqqiya pitaleti (monographs)=27
a  b  c  d  e  f  g  h  i  j  k  l  m  n  o p q  r  s  t  u  v  w  x  y  z?
B.  Nnaa??u pitale ?ssi cengurssa (digraphs)=30
aa  bb  cc  dd  ee    gg    ii  jj  kk  ll  mm  nn  oo pp qq  rr  ss  tt  uu  xx  yy  zz ??
 ch dh nh ph  sh ts zh 
C. ?oyddu pitale ?issi cengurssa (tetragraphs) =6
chch dhdh nyny phph shsh zhzh.

Wogga pitaleta
A	B	C	D	E	F	G	H	I	J	K	L	M	N	O	P	Q	R
S	T	U	V	W	X	Y	Z	Ch	Dh	Nh	Ny	Sh	Ts	Ph	Zh	?	

Qeera Pitaleta
a	b	c	d	e	f	g	h	i	j	k	l	m	n	o	p	q	r
s	t	u	v	w	x	y	z	ch	dh	nh	ny	sh	ts	ph	zh	?	



Xaaxi waaxin Wolaytta doonan 35 pitalti de?oosona.
Wolaytta doonan de?iya cenggurssati qassi 63. Hagaa giyogee nuuni b giya pitaliya ?ekkikko ha pitaliyassi nnaa??u dumma dumma cenggurssay de??ees.
Leemisuwassi, ?adabaa giya nne nabbabuwaa giya qaalatun, koyro qaalan (?adabaa) de?iya b minnennaagaa gidishin naa??ntto qaalan(nabbabuwaa) de?iyageetuppekoyro b minniyo wodenaa??antto b minnennaaga. Yaatiyo gishshaw ?issi b pitaliyassi naa?? dumma dumma b cenggurssay de??ees. Hegaadan hegaadan hanidi Wolaytta doonaa cenggurssay 63 gakkees giyooga.

kaallidi nuuni qommoora be?ido pitaleta (guttumata nne ?usttata) go?ettidi qaalaa xaafos.
?issi guttumaanne ?issi ?usttaa (GU) pitaletun merettiya qaalata.
ma - qumaa ma.
ba- tamaareso ba
ya- ?asi neessi gatta giidi ?immidobay de?iyagaa ?ekkanaw digiin taakko ya.
?a- ?a ?a dosawusu.
ta- ta hachchi guuran denddaasi.
da- minnada da.
?i- ?i ?o doseesi.

3.2.1.?issi guttumaanne ?adussa ?usttata pitaletun (GU :) merettiya qaalata.
baa- ?iran ?iiti baa.
laa- laa ne sunttay ?oonee?
bii- bii ne ?aaway soon dii?


3.2.2. Guttuma, ?ustta, guttuma, ?ustta pitaletun (GUGU) merettiya qaalata.

bara- ?eceriya xoo?iya bara; yeekkoppa co?u ga.
sara- ?unccaara xiilliyara sara.
kara- ?uutta giddon de?iya moqottaa kara.
sira- bakkaaloy zono sooddo qeeraappe shammido ?ussiya sira.
bora- ne laggee boozaba haniyo wode bora.
?era- daannaa manddooyee ?era ?asa.
gita- ta bolotentti bita ?asa.
qera- Balanggoy  Baassa masqalaa mittaa qera giisi.
pira-  guppa.
wora- Baassi haraqiya?uyidi wora yedhdheesi.

3.2.3. Guttuma, ?ustta, guttuma nne ?adussa ?ustta pitaletun (GUGU :) merettiya qaalata.
karaa- koosuwa ?uyikko karaa yeddidi daafurssi ?aggeesi.
?eraa-nabbabbida ?asi ?eraa demmeesi.
?iraa- dorssi ?iraa dosenna.
haraa- Lambbeeboy haraa henttaa dosenna.
ciraa- Baasi bari ?aawaassi ciraa shmmi ?ekkidi yiisi.
suraa- haree suraa gooraxiyogaa doseesi.
waraa- ha?i wodiyan maccaasaa wadhdhiyoge pokko.
qaraa- ?eray qaraa leqqeesi.
biraa- bini ?asay biraa biittan moogeesi.
puraa- Baalota ?uuttaa kunttanaw puraa maxada yaasu.

3.2.4. Guttuma, ?adussa ?ustta, guttuma, ?ustta pitaltun (GU:GU) merettiya qaalata.
pééra- ?eessaappe ?ekkanaw koyikko ?ogoruwa sihuwaapeera.
seera- qeeri naati kaamiya ?ogiya kiyenna mla seera.
keera- bulachchaa dabbo ?asaraa zorettada keera.
zeera- layttan heezza mokissanw hattaa zeera.
leera- leefuwa godaa sunttay leera.
nuura- ?intte miizeppe nuura modhdho.
3.2.5. Guttuma, ?ustta, mino guttuma, ?ustta pitaletun(GUG:U) merettiya qaalata.
phedhdha- Baasi bari gadiya zaarettidi goyyi beena gishsghaw ?a gadee phedhdha xalla.
cadda- Baalote tamaareso baanaappe guurada tukkiya cadda!
sikka- ne maayuwa qulppe duuxikko zaarettada sikka. 
tokka- hiyesatettaappe kiyanaw yenjjeeluwa  minttada tokka.
tecca- yiiraa yedda ?utissanappe koyro tecca.
teqqa- mehee carshshaa meennaadan teqqa.
tobba- ?issiba halchchaydda ne so ?asaara tobba.
gencca- murutaw gakkanaw ne ?oosuwan gencca.
dumma- Baassi nne Bakkaaloy dumma ?aawaa naata.
kamma- ?iray yeennan keettaa kamma.
sabba- suureba haniya ?uraa sabba.
pitta- ta na?aw keetaa pitta.
tukka- sussay gakkana xaykko tukka.
3.2.6. Guttuma, ?ustta, guttuma, mino guttuma,?ustta pitaletun(GUG1G:2U) merettiya qaalata.
tencca- cima ?asy hayqqiyo wode balee tencca.
qoncce- loytti nabbabbida ?uraw paacee qoncce.
zemppa- xeessay xalalikko xoqqu gaada ?oydiyan zemppa.
sirphpha- Baassi sirphpha ?asa.
shirkka- ?awa ho?issenna yiira naati shirkka kiyana danddayeesi.
wolqqa- Baalota wolqqa ?ixta.
xomppe/xonppe- xomppee ?oyqqennan qammi kare kiyoppa.
gartte- gartte miishshi gaddadisseesi.
curqqa- curqqa borenna qita boreesi.
pultto- xillo haatti pultto.
3.2.7.Guttuma, ?adussa ?ustta, mino guttuma ,?ustta pitaletun (GU:G:U) merettiya qaalata.
daakka- peera
keexxa- miishshaa maxada keettaa shuchchan keexxa.
siiqqaa- bilandduwa siiqqa.
shaacca- yiya lattaa saro shaacca.
sookka- ?ooratta saapeeta muchchuwa kattanaappe koyrottada sookka.
caaqqa- kaddikke ga.
kiitta- nena miishshay koshikko taakko kiitta.
laamma- bollaa meecetta simmada maayuwa laamma.
?aakka- dara; daaya.
shiishsha- matya.
zaalla- shuchcha.
pootta- ?ooraxxa.	
3.2.8. Guttuma,?adussa ?ustta, mino guttuma, ?adussa ?ustta pitaletun(GU:G:U:) merettiya qaalata.
maattaa- maattaa ?uyiyogee payatettaw kehippe lo?o.
baattaa- baattay biittaa maaddeesi.
daaddaa- gomppaa.
shaashshaa- 
keettaa- Baassi meesh keettaa keexxisi.
xaattaa- Baassi xaattaa ?erenna.
diittaa- maazinqqiya diixxiyogaa.
qaattaa-yanne haanne qaaxxiyoga.
daappaa-  gaashiya cidiya.
peeshshaa-
sheeshshaa-
geeshshaa-
daashshaa-
cuuchchaa-
zuussaa- 
qaaqqaa-
naa??aa-

3.2.9. Guttuma, ?ustta, mino guttuma, ?ustta, guttuma, ?ustta pitaletun(GUG:UGU) merettiya qaalata.
hassaya- ?akeeka.
kokkora- 
qoqqofa-
phiphphira-
caccafa-
goggoba-
qaqqata-
3.2.10. Gutuma, ?adussa ?ustta, guttuma, ?ustta, mino guttuma, ?ustta pitaletun(GU:GUG:U) merettiya qaalata.
kaaletta
laafetta
?iisetta
waayissa
deexetta
qoocikka
baacira
qaasetta
siiqetta
3.3. ?adussa guttumata/long consonants/

Kyaaliya leemisotun dumma dumma guttumati minniyoogaani nne leppiyogaan qaalatu birshshettay dummatiyoogaa be?anaw danddayettees.
[b]  [laba]                 [labba]
[ph]  [lipha]             [liphpha] 'wind thread!'
[d    [giidi]               [giiddi]
 [t]    [maataa]           [mattaa]
[x]    [muxiyaa]         [muxxiyaa]
[g]    [pugiyaa]          [puggiyaa]
[q]   [baqa]               [baqqa]
[s]   [?isuwaa]            [?issuwaa]
[l]   [xala]                [xalla]
[m]  [cima]             [cimma]
[n]   [soniya]        [sonniya]
[y]   [tiya]              [tiyya] 'mature'
Wolaytta doonan de?iya ?adussa guttumatubaa paattidi be?iyakko lo?o. Wolaytta ?adussa guttumati ?issuwa malatiyageta gididi dumma ?eshshay de?iyoogeeteyye? ?issuwa gididi nabbabbiyo wode ?duqqiyageeteyye (?adussa wodiya ?ekkiyageete)?
Hanno gakkanaashin Wolayttan ?issi ?aynate guttuma ziiree erettiis. Hegeetikka ?amarida sohuwanappe ?attin cora sohuwana gidenna. Leemisuwaw gul??aa, santtaa, ?usttaa, borssaa h.h.m  qaalatun beettiya guttumatu ziiree naa??appe (G1, G:2) ?attin heezza gidenna. Gaasoykka nuuni santtaa giya qaalaa ?ekkiyabaa gidikko ha qaalaa giddon de?iya daabulida tt ?issi pitalee minniidi nabbabbettiyagaappe ?tin naa??u dumma dumma pitale gidennna gishshaw naa??a geetettidi qoodettokkona. Guttumatu ziiriyan koyrottidi geliya (G1) geetettiyageeti amaridageetu xalaala. Hegeetikka l, n, r, s, y h.h.m.

Wolaytta ?adussa guttumati qaalaa doomettan beetti ?erokkona woykko xaafetti ?erokkona. Qassi qaalaa giddoonikka  geliya guttumatu ziiriyan koyro  guttumay minni ?erenna. Leemisuwaw, santtaa giya qaalaan  de?iyaa guttumatu ziiriyan /consonant clusters/ n minnana danddyayenna woykko daabulidi xaafettana danddayenna. Ha qaalaa doomettan de?iyaa s pitaleekka daabulidi xaafettana danddayenna.
Wolaytta qaalaan naa??u dumma gidida qantta woykko minnenna guttumati (G1G2) beettokkona woykko xaafettokkona. Leemisuwaw, badalaa giya qaalaa badlaa giikko Wolaytta doonan bershshettaa ?immenna. 

3.3.1. Wolaytta ?adussa (guttuma nne ustta) pitaleta/long consonants inventery/
pitaliyaa/spelling/                                                                   misiliya/symbol/
/bb/     menttershshaagaa, teqetta, giires  [b:]
/pp/      menttershshaagaa, teqetta, giirenna                                 [p:]
/phph/      menttershshaagaa, xuuqqiyagaa, giirenna                    [p':]
/dd/      ?achchaagaa, teqetta, giires                                                [d:]
/dhdh/       diddinaagaa, teqetta, giires              [?:]
/tt/        ?achchaagaa, teqetta, giirenna                                            [t:]
/xx/        ?achchaagaa, xuuqqiyagaa, giirenna   [t':]
/jj/        mino gaaginaagaa, teqechcho, giirenna                             [d?:]
/cc/       mino gaaginaagaa,xuuqqiyagaa, giirenna                         [t?':]
/chch/    mino gaaginaagaa, teqechcho, giires                                [t?:]
/gg/        shugo gaaginaagaa, teqetta, giires                                    [g:]
/kk/    shugo gaaginaagaa, teqetta, giirenna                                    [k:]
/qq/    shugo gaaginaagaa, xuuqqiyagaa, giirenna                          [k':]
/zz/ diddinaagaa, luuxxiyagaa, giires               [z:]
/zhzh/ mino gaaginaagaa, luuxxiyagaa, giires  [?:]
/ss/  diddinaagaa ,luuxxiyagaa, giirenna          [s:]
/shsh/ mino gaaginaagaa, luuxxiyagaa, giirenna                               [?:]
/mm/   menttershshaagaa, konkkiyagaa, giires                               [m]
/nn/   diddinaagaa,  konkkiyagaa, giires                                          [n:]
/ll/diddinaagaa, solddiyaggaa, giires                                                 [l:]
/yy/bagga ?ustta, giires                                                                       [j:]
/??/    kookkiyagaa, teqetta, giires                                                        [?:]
/rr/   diddinaagaa, solddiyaggaa, giires                                               [r:]
/nyny/ diddinaagaa,  konkkiyagaa, giires                                           [N:]
/tsts/  diddinaagaa,xuuqqiyagaa, giirenna                                          [s':]
/ii/  xoqqa, sintta                                                                                   [i:]
/ee/ giddo, sintta                                                                                    [e:]
/aa/ ziqqa, guyye                                                                                    [a:]
/oo/  giddo, guyye                                                                                  [o:]
/uu/  xoqqa, guyye                                                                                 [u:]

3.4. Siilabiliyaa /syllable/
Siilabilee keehi koshshiya timirtte. Daro asay siilabile giyoogee ?aybe giya ?oyshaw zaaruwa ?immanaw danddayana xaykkonne, ?issi qaalaa woykko yafaraa giddon ?aapun siilabilee de?ii giyoogaa qoodqnaw danddyoosona. Daroto asay ?issi  qaalaan woykko yafaran de?iya siillabiliya qoodoyo wode ba kushya xurqqayyees/xuussees. kushiya xuussiyogee haasayaw de?iya qaanaa naagidi siilabiliyaa qoodanaw daroppe maaddees.
3.4.1. Siilabiliyaa Aybatettaaa
Siilabliyaa aybatettaa Abara Akililu 2005M.L. :95 qonccissidogaadan siilabile giyogee issi uri bari dosan woykko darotoo sinttaara de?iya gittumaa gaasuwan guuttaa takki giyoosaa. siilabilee haasaya cengurssatu waattaa cita. He nabbabo cenggurssati ?ekkiyo wodee siilabiletun likkettanaw danddayeesi.
Siilabileti dumma dumma macaratun shaahettosona. Hegeetikka, wozanaa/hum??uwa (nucleus), doomettaa, Macaraa, tufaa. Siilabiliyaa hum??oy/ wozanay daroto ?ustta cenggurssa. Ha hum??oy daroto ?ustta gidiyo gishshaw 'u' n gishshatissana  woykko sunttanba danddayetteesi. Siilabilee hum??o xalla ?oyqqana danddayeesi. Leemisuwaw, ?inggilize doonan I hum??o xalla. Wolaytta doonankka  a, i, o, pitaleti barkka ?issi qaalaa gidana danddayiyo gishshaw hum??o gidanw danddayoosona giya ?asay de?ees. Gidoppe ?attin nuuni qommoora be?idogaadan ha ?ustta pitaleti goofiniyappe gaxi kare kiyiya carkkoy teqqiyabi woykko xubbiyabi baynnan tololu giidi kiyin merettoosona. Hara gaggaara qassi Wolaytta doonan leemisuaw, ?a bari azinaa siiqawusugiya kuushsha qofan, doomettan de?iya ?a giyo qaalay merettiyo wode goofiniyappe gaxi kare kiyiya carkkoy kookkiyan teqetti simmidi yedetteesi. Ha carkkoy teqetti yedettiyo sohoy qassi kookkiyana. Wolaytta kookkiya teqetta cenggurssay qaasi  gilootaliya gidishi ?i gishshatiyo misilekka ?. Yaatiyo gishshaw Wolaytta doonan ?ustta cengurssatun doommidi ?asay xaafiyo qaalatu ?ubbaay gilootaliyan doommiyoga ?eranaw besseesi. Siilabiliya doomettan woykko wurssettan guttumay dana danddayees. Hegaa 'G' n gishshayana danddayoos. Hra baggaara qassi siilabiliyassi naa??u yarati de?oosona; Doometta(D) (onset), doomettay hum??uwappe kasetiya ay guttumaakka ?oqqiyagaa  nne hara gaxa yarata woykko gutumata shiishshi ?oyqqiya macaraa(M). Macaray qassi zaarettidi liiphiyan woykko hum??uwan(H) nne hum??uwappe kaaliya gutuma ?bbaa ?oyqqidi tufan (T)shaahettees.





Siilabiliyaa gayyiyaasiilabiliyaa

                                                    Wozanaa
                                                                                                 tufaa
                          Doomettaa                                         liiphiyaa
3.5. Siilabile qomota
3.5.1. Dooya siilabiliyaa
3.5.1.1.  Doometta xallay de?iyo nne wozanay qantta ?ustta gidido siilabiliyaa
Leemisuwaa
ba
ga 
ya
para
hare
gawara
bara
badala
galassa
maalado
gadaawaa
paraawaa
keera
gita
guutta
boora
?ooso
gaaso
?afala
gixeto
mereta
hanota
karaabe
korojjo
guttuma
gacino
yelaga
zoreta
baacira
sarota
sarotettaa
?aawatettaa
gitatettaa
daannatettaa
laameretta
qaaseretta
?oyiseretta
peenoya
Ha qommoora be?ido dooya siilabileti ?issuwappe ?ichchashaa gakkanaashin de?iya siilabileta ?yqidosona. Leemisuwaw, ba giyaggee ?issi siilable gidishin ?o-yi-se-re-tta giyagee qaassi ?ichchashu siilabiliya ?oyqqiisi. Ha ?ubba siilabiletakka nuuni xeelliyaba gidikko guttuman doommidi ?usttan wurssoosona. ?eta dooya siilabile giissanaw danddayiyagee ?ustta pitaletun wuriyoga. 

3.5.1.2. Koyro siilabiliyaa wozanay ?adussa ?ustta gididonne naa??antto siilabiliyaa wozanay qantta?ustta gidido siilabiliyaa.
Leemisuwaa,
baaca
kaaca
kaalo
laame
kaake
shaashe
gaashe
gaasu
biisi
yiisi
miisi
naata
hiila
sheefa
seera
kiita
giiga
?iita
suura
suupha
keeda
koora
yoota
?ooha
looha

3.5.1.3.Koyro siilabiliyaa wozanay ?adussa ?ustta gididonne naa??antto siilabiliyaa doomettay mino guttuma gidido siilabiliyaa.
Leemisuwaa,
gaacca
paacca
siiqqa
shooshsha
laacca
kuucca
keetta
woossa
miishsha
peeshsha
geeshsha
keexxa
suutta
guutta
poocca
siiqqa
deexxa
sookka
goochcha
?aatta
?iissa
?eetta
?ootta
3.5.1.4.  Koyro siilabiliyaa doomettay selle guttuma gididonne naa?antto siilabiliyaa doomettay mino guttuma gidido siilabiliyaa.
Leemisuwaa,
?utta
sitta
xillo
mitta
dulle
matta
pitta
tikka
qachcha
qoxxa
poxxa
wodhdha
woppa
shachcha
gacca
tokka
kookka
labba
kacca
bocca
shodda
pokko
cochcho
?ochcha
?occo
kotta
3.5.2. Gordda siilabiliyaa
Gordda siilabile giyogee qanttan guttuma pitaliyan wuriya siilabiliyaa giyogaa.
3.5.2.1.Wozanay qanntta ?ustta gidin  koyruwan de?iya siilabiliee doometta nne gaxa guttumati de?iyo (gordda) siilabileta.
Leemisuwaa,
shenppo
hargge
gongge
konkk
porshshe
suntta
dirssa
sirphpha
xon??a
curqqa
kirqqa
sirqqa
tirppe
qilppe
silkke
pincce
qarxxa
sanqqa
talbba
banqqa
kanssa
borsso
tolsso

3.5.2.2. Wozanay qantta ?ustta gidin naa?antto siilabiliya doomettay mino gutuma nne naa??u siilabilekka gordda gidida siilabileta.
Leemisuwaa,
shenppoy
sunttay
sirphphay
xon??ay
curqqay
kirqqay
sirqqay
qarxxay
sanqqay
talbbay
banqqay
kanssay
borssoy
tolssoy
durssay
wonbbay
marccoy
torqqoy
xinqqoy
menttoy
kunttoy
pinttoy
qanxxoy
borssoy
3.5.2.3. Wozanay qantta ?ustta gidin doomettay nne gaxa guttumayde?iyo siilabiliyaa.
Leemisuwaa,
dappay
qommoy
gittay
sittay
bizzay
xiphphay
woppay
gattay
tossay
kottay
kattay
mittay
koshshay
?ottay
wattoy
zokkoy
pokkoy
kuttoy
cachchay
sattay
3.5.2.4.Wozanay ?dussa ?ustta gidin doomettay nne tufay selle gutuma gidido siilabiliyaa.
Leemisuwaa,
biin 
miin
 yiin 
diin 
soon 
yaan 
haan
Ha qommoora be?idogeeti wurssettan ?usttaa gujjinkka birshettaa laamokkona.
biini
miini
 yiini 
diini 
sooni 
yaani 
haani
3.6. Siilabiliyaa shaahuwaa (syllable division)
Hanno gakkanaashinkka phonetikisiya saynisiyan siilabiliyaa  pilggettan woykko qonccettan metoy xayibeenna. ?ssoy ?ssuwara ziiriyan?ohetti ?uttida pitaleta likke nuuni hasayiyooriden waatidi shaakkane giya ?oyshay salo gufantton hanno gakkanaashin zaaro demmibeenna. ?ane hagaa lemisuwa ?ekkidi paattidi be?oos. Dambburssagiya qaalaa nuuin ?ekkiyaba gidikko, ha qaalaa xeegiyo wode koyro shmppoy teqettiyosay dam- giya qanxxuwa gidiyogee qoncce. Naa??anttoy bbur- giyagaa nne heezzanttoy -ssagiyagaa. Gaasoykka ha qaalaa xeegiyo wode woykko haasayiyo wode ha qommoora qonccida  heezzu shaahoyun nu shemppuwa takki ?oottanaw gaddadetteettes woykko wolqqan takki geettees giyooga. 
Gidoppe ?attin hara ?asay qassi chikka hegaa gidenna dumma ?ogiyan ha qaalaa siilabiliyaw shaakkana danddayettes gaanaw danddayiyo hanoyaykka de?anaw danddayees. Cii giidi teqqanaw mucurettida seeri baa. 'Koyriyaa woni deexxiyaga booli hara mixada  gujjawusu' giyoogaadan, hegaa bolikka qassi Wolaytta doonan de?iya siilabilee,?undduwalo siilabile kochcha. Siilabiliya qoodaykka keehin cora. Daroto ?issi doonan de?iya siilabile ?oyddappe nne ?ichchashaappe darenna shin Wolaytta doonan siilabiliyaa qooday tammaappe darees. Leemisuwaw, mentterettarggabaakkattenneshinkkagiya qaalay ?issi qaala gidiyoge malaalees. ha qaalan de?iya siilabile ?aapune nne ?awan ?awan  shaahetti giyage palanttiua ?oysha gidanaw danddayees. Siilabiliya shaakkanaw daro ?asay maayettiyo ?ogee koyruwan nuuni haasayiyo wode nu sheniyan gidennan de?ishin haasaya hanotay nuna takki gaanaw gaddadissiyosay ?ssi siilabile wuridi kaalliyage doommiyosa giyoga. Gidoppe ?attin siilabile shaahettiyo sohoy Wolayttattuwan doonaa dooyida ?asy haasyiyo wogappe kare kiyanw koshshenna.  Ha qommoora  xaafettida qaalaa siilabiliyaw shaakkiyo wode ment-te-re-ttar-gga-baa-kka-tte-nne-shin-kkagidees. Kaallidi siilabiliya ?aahuwa paattidi be?oos.
3.6.1. ?issi siilabile qaalata
ma
ba
ya
ga
ta
ne
nu
?a
?i	
?o
3.6.2. Naa??u siilablie qaalata
Qaalaa                                 Shaahuwaa
kana                                      ka-na
para                                     pa-ra
bora                                    bo-ra
tiya                                    ti-ya
siya                                  si-ya
koyya                              ko-yya
koya                               ko-ya
kaa?a                              kaa-?a
laamma                       laa-mma
qoncce                        qon-cce
mentta                        men-tta
?ordde                        ?or-dde
gomppa                  gom-ppa
samppa                  sam-ppa
xarcca                   xar-cca
kiitta                    kii-tta
garcca                 gar-cca
?oyqqa                 ?oy-qqa
gilqqa                gil-qqa

3.6.3. Heezzu siilable qaalata siilabiliyaashaahuwaa
?akeeka                                                           ?a-kee-ka
hemetta                                                          he-me-tta
hirggissa                                                       hir-ggi-ssa
qoocikka                                                      qoo-ci-kka
qoqqofa                                                        qo-qqo-fa
heezzantta                                                    hee-zzan-tta
?arppeella                                                     ?ar-ppee-lla
poociina                                                       poo-cii-na
hirayso                                                         hi-ray-so
maallado                                                     ma-lla-do
gom??ore                                                      gom-??o-re
laazantta                                                     laa-zan-tta
hargganchcha                                             har-ggan-chcha
mootanchcha                                              moo-tan-chcha
korojjo                                                        ko-ro-jjo
?ofintta                                                         ?o-fin-tta
?unddenna                                                    ?un-dde-nna
besseesi be-ssee-si
kaashunchchaa                                             kaa-shun-chchaa
qozhzhiinaa                                                    qo-zhzhii-naa
pitstsiinaa                      pits-??ii-naa
zonggol??a                                                   zon-ggol-??a

Meeziyaa
Kaaliya  heezzu siilabile qaalata ?ssi ?issi siilabile semppiyosa shaakkada beessa.
Qaalata                                                             siilabliyaa shaahuwaa
kunddettaa
purxxettaa
?ekkaasi
demmaasi
singgaasi
gasttaasi
gorddaasi
gawara
hasaya
hassaya
hosppuna
huqqunna
gulbbata
laamota
hezzantta
gadaawa
saretta
waysseesi
zanggaaraa
nho?uwa
hirayso
xiixintta
buddeena
cooruwa
cocoruwa
joyniyaa
lalaba
qoqofa
qaaqoppa
sakaala
tamaara
kaaletta
tattaafa
palama


3.6.4. ?oyddu siilable qaalata                             siilabiliyaa shaahuwaa
mentteretta                                                   men-tte-re-tta
gaasotetta                                                      gaa-so-te-tta
gonddorssa                           gon-ddor-ssa
?allaalle                                                          ?a-llaa-lle
daafurisidaa-fu-ri-si
kaaletetta                                                      kaa-le-te-tta
?oysheretta                                                    ?oy-she-re-tta
gaggabisa                                                      ga-gga-bi-sa
gonggoluwa                                                  gon-ggo-lu-wa
suuttalliyaa                                                   suut-ta-lli-yaa
kankkaashuwa                                             kan-kkaa-shu-wa
santtimiya                                                    san-tti-mi-ya
ganggaanuwa                                              gan-ggaa-nu-wa
baqeretta                                                     ba-qe-re-tta
gonddorssiisi                                              gon-ddor-ssi-si
qanxxeretta                                                qan-xxe-re-tta
looxigissa                                                   loo-xi-gi-ssa
nandagichcha                                              lan-dda-gi-chcha
bambbariya                           bam-bba-ri-ya
?otoretisi                                                      ?o-to-re-ti-si

Meeziya
Kaallidi de?iya qaalata likke sohouwan shaakkada ?oyddu siilabile gidiyoga bessa.
Qaalata                                                                   siilabliliya shaahuwa
qilppichchiisi
wurssiichchisi
?ushiichchisi
zaarirggisi
?ehissiisi
?imissiisi
sigetissi
pinttirggisi
bayzzichisi
?araddissis
hemetissis
tamaarisi
qaxaretisi
?ehichchisi
zawayisi
siirayisi
gallassiisi
maalladiisi
kasetiisi
sintayiisi
zazzaliisi
shankkattisi
kal?atiisi


Meeziya
3.6.5. ?ichchashu siilablile de?iyo qaalata.

Woalytta doonan ?ichchashu siilablile qaalati ?ssi ?ssi hara ?sa ?ssi ?allaalliya ?ootissidi wurssissidoga woykko polissidoga qonccisses.
Qaalata                                                siilabliya shaahuwa              
mentterettissiis                men-tte-re-tti-ssi-is
qanxxerettissiis                                          qan-xxe-re-tti-ssiis

3.7. Siilabiliyaa ?eeshshaa
Nuuni qommoora be?ido guttumatunne usttatu meretaa xeelliyo wode pitalliyaa gafataa xeellidi he pitalee guttumakko woykko usttakko akeekana danddayees. Awugee waani merettiyakkokka akeekanaw danddayees. Hegaadankka siilabiliyaa hanotaa shaakkanaw danddayettees. 
Siilablee giyoogee darotoo carkkoy laafaa teqettin woykko mule teqettennan haasayettiyanne gull?ay/ hum?oy de?iyoogaa gididi he siilabiliyaa xeegiyo wode cengurssay saasukettenna lo?idi siyettees. Wozanaappe sinttaaranne guyyeeraa carkkuwaa gogettay keehi teqettees woykko cenggurssay lefaan siyettees. Kaallidi leemisuwa be?oos.
?ubbaappe guuxxiya siilabiliyaa giyyoogee ?issi usttaanne ?issi guttumaa gidanaw danddayees ;leemisuwaw ba, ya, ma. Hageeti sinttaaranne guyyeera co?an doodetti ?utidosona/preceded and followed by silence/. 
Siilabiliyaw doomettay /onset/, wozanay/center/nne tufay/coda/ de?ees. Leemisuaw nuuni barkkagiya qaalaa ?ekkikko, ha qaalaan naa??u siilabilee de?ees. bar- kka giyagaa. koyro siilabi;liyan donttay, wozanay nne tufay de?ees(b-a-r). Naa??antto siilabiliyaan donttay nne wozana xallay de?ees(kk-a).
?issi qaalay guttuman wuriyo wode gordda siilabile geettees; qaassi ?usttan wuriyo wode dooya siilabile geettees. Wolaytta doonaa qaalay dariya baggay ?usttan wuriyo gishshaw gordda siilabilee keehin amaridaagaa. Leemisuaw miishshin giya qaalaan de?iyaa wursetta siilabilee(-shshin) gordda siilabiliyan wuriyagaa gaanaw danddayettees.

Pitaleti ?issippe shiiqidi siilabileta medhdhoosona. Leemisuwaw bala giya qaalaan  ba giya nne la giya naa??u silabileeti de?oosonaa. 
Ha qofaa gujjidikka paattidi be?anaw mela giya qaalaa ?ekkoos. Ha qaalaan naa??u qanxxoy/segments/de?ees. me giyagaa nne la giyagaa. me giya qanxxuwan de?iya woykko siyettiya ceggurssay nne la giya qanxxuwan de?iya woykko siyettiya cenggurssaa hanotay dumma dumma. me giya qanxxuwan de?iya cenggurssaa hanotay xoqqa. Qassi le giya qanxxuwan de?iya cenggurssaa hanotay ziqqa woykko lefa. He hanotaa hagaappe kaaliyagaadan xaafanaw danddayettees ¯me¯ la. Paranjja qaalaan hegaa doonaa pilggettay woykko linggusttiksee pitch giidi xeegees. Ha mojjuuliyan siilabile xoqqiyo woykko ziqqiyo hanotaa giya qaalaa wokaalees woykko birshshees. Ha nuuni qommoora be?ido naa??u me nne la giya qanxxoti ?issi guttumaa nne ?issi ?usttaa  ((Gu) guttuma nne usta) ?oykkidosonaa.
3.8. Yerettaa/stress/
Yerttaa ?eeshshay daro ?undduwalo gidenna. Qoncciyan be?ana danddayiyogadan,'karetta (mittaa karetta), 'godaa (xoossaa), 'dooya(karee dooya) giya qaalati koyro siilabiliyan yerttidi nabbabettiyoga; ka'retta (karexxiyoga), go'daa (keettaa mittaa), ko'ya (yee ga), doo'ya (kariya dooya) giya qaalati naa??aantto siilabiliyan yerettidi nabbabettiyoga nne karet'ta (karexissa), ?imma'ne, ?asa'ti, saro'ta (saro ga) giya qaalati heezzantto siilabiliya yeretidi nabbabettiyoga ?oonne ?erana danddayees.
Qassikka bagga ?asay, ?eti yootiyo ?ogee dumma dumma gidikko nne, yeretti nabbabettiya nne yeretti nabbabettenna siilabiletu dummatetta yootanaw danddayees. 
Yerettia siilabiliya malaatanaw he yeretti nabbabettiya siilabiliya matan huuphessa baggaara(he minniya siilabiliyappe guyyeera) xoqqu giida ( ' ) malaataa wotteettees (go?etteettees). Hegaa gidiyo gishshaw ha nuuni qommoora be?ido qaalati kaalliyagadan xaafettoosona.
       'karetta                                ka'retta                        karet'ta
       'godaa                                go'daa                         ?imma'ne
       'dooya                               ko'ya                        ?asa'ti
Yeretti nabbabettiya siilabiletu ?eeshshay ?eta nuuni shaakki ?eranadan danddayissiyage? Ha ?oyshaa zaaranaw naa??u ?ogeta ?akeekanaw bessees.?issoy haasayiya ?uray yerettiya siilabile haasayettiyo wode ?oottiyobay ?aybee giyaga ?eriyoga. Naa??anttoy, yeretti nabbabettiyasiilabiliya siyiya ?uray  ha siilabile yerettees gaanaw danddayissiya ?eeshshay ?aybee giyaga. Hara quussan qassi yeretta (stress) ?asay haasaya cenggurssawoykko yerettaa kessiyo nne he haasayettidi kiyiya cenggurssaay siyettiyo hanotan (from the point of view of production and perception) xana?ana danddayettees. Ha naa??ati malatettiyageeta gidikko nne mise gidokkona. 
Yerettay kiyiyo hanotay haasayiya ?uraa shene, ?izaway bari haasayanaw maadiya xippaa woqqaa keehippe go?ettikko he siilabile yerettees. Qassi he ?izaway bari xippa wolqqaa lefan go?ettikko he siilabile yerettenna giyoga. Xippatu ?aykena wolqqa go?ettiyakko likkiyoge deexiyaba gidikkonne danddayettiyaba malatees. Laabiratooriya pilggettaa maaran goofiniyappe nuuni carkkuwa gaxi kessanaw go?ettiyo xunchchay  kookke giddon carkkuwa narphphiyogan (producing sub glootal pressure) keehi mino(active). Hara haasayaw maadiya bollatu xippaykka minnees giyo qofay de?ees. 
Yerettaa siyiyoga cora piggetati ?oosettidosona. Hegaa maaran ?issi ?asi haasayishin nuuni siyiyo  siilabile yerettiyoge ?rettana mala ?oottiya coera cenggurssa ?eeshati de?oosona. Sissaa (haasayettiya siilabile siyettiyo ) baggara (from the perceptual point of view) ?ubba yerettiya siilabiletussi ?issi qotta ?eeshshay de?ees. Hegeekka, gaxi kiyidi ?erettiyoga woykko loyttidi siyettiyoga (prominence). Yerettiya siilabileti ?erettiyoy ?eti yerettenna siilabiletuppe lo?idi siyettiyo gishshatassa. ?issi siilabile yerettana woykko lo?idi siyttana mala ?oottiyay ?aybe? Guuxxishin ?oyddu dumma dumma hanotati de?oosona.

 i) Dariya bagga ?asay yerettiya siilabileti yerettennagetuppe xoqqu (louder) giidi siyettoosona gees. ?ssi mala siilabiletu ziiriyan (l.m. baabaabaabaa) ?issoy ?issuwappe xoqqu giidi nabbabetana mala ?oottiyakko, he xoqqu giida siilabile yerettidabattuwa siyettees.
ii) Siilabiliya ?adussatettay (lengh) yerettiya siilabile lo?idi siyttana mala bari beeraa bessees. Ha    nuuni qommoora be?ido baabaabaabaa giya birshetti baynna qaalappe ?issoy ?aduqqana mala ?oottiyakko, he ?aduqqida siilabiliyaw yettidi nabbabettiyo qaaday de?ees. 
iii)?issi ?issi giiriya siilabilee wossanettida hanotan siilabile xoqqu woykko ziqqi giyo hanotan xeegettees (said on some pitch). Haasayaa garssan siilabile xoqqu nne ziqqi giidi siyeetiyo hanotay vookale korddeti ?ay keenaa giiriyakko nne giyagara nne muzuuqqa higgiyara gayttees.
Haasayay siyettiyo ?eeshshaa gidiyoge qoncce. Ha nuuni qommoora be?ido birshsheti baynna qaalaa siilabiletuppe ?issoy haratuppe dummatiya (xoqqu woykko ziqqi) hanotan xeegettiyakko, he siilabiliyaw lo?idi siyeetiyo / yeretti nabbabettiyo qaaday de?ees. Leemisuaw, ?ubba siilabileti ziqqi giidi nabbabettin ?issuwa xallay xoqqu giidi nabbabetikko, he siilabile haratuppe yerettidi nabbabettiyoge siyeettees. Siilabile xoqqoyoga/ ziqqoiyoga bessanaw xoqqa/ ziqqa malaataa siilabiliya matan wottiyoge koshshiyaba. 
iv) ?issi siilabile bari miyiyan de?iya ?usttaappe dummatiya ?eeshshay de?iyo (quality) hara ?usttaa oyqqikko he siilabile yerettidi nabbabettiyo qaaday de?ees. Nuuni wontta be?ido birshetti baynna qaalaa siilabiletun ?issi ?usttaa haratuppe dummayikko (baabiibaabaa)ha dummatida siilabile yeretti nabbabettees. Gidoppe ?attin hage keehi maaddiyabanne gidenna;koshshiyabakka gidenna. 

Yaatiyo gishshaw siilabile loyttidi siyeetiyoy(prominence) ?oyddu ?ano ?ogetuna: (i) xoqqu giidi siyettiyoga (loudness), (ii) ?adussatetta (length), (ii) cenggurssay xoqqu woykko xiqqi giyo hanota (pitch), (iv) ?usttaa dummatettaa (quwality). Ha ?oyddu yohoyi daroto walahettidi ?issippe ?oottoosona. Xoqqu woykko ziqqi giyo hanotay nne ?adussatettay bayra beeraa bessoosona. ?usttaa dummatettay nne xoqqu giidi siyettiyoge qassi lefa beeraa bessoosona.


3.8.1. Yerettaa xekka /level of sterss/
Yerettaa xekka giyoogee ?issi qaalaan de?iya siilabiletuppe ?awuge minttidi minni kaallidi minniyage qassi ?awuge giyaga ?akeekissiyaga. Hegaa maaran cenggurssay xoqqu woykko ziqqi giyo hanotay ziqqappe xoqqaakko woykko xoqqaappq ziqqaakko solddeesippe ?attin ?issi mala gididi ?uttiigenna. Leemisuwaw, mentta giya qaalaa ?ekkikko cenggurssay doometta siilabiliyan  ziqqi giidi wurssetta siilabiliyan xoqqu gees. Yaatiyo gishshaw ha qaalaa kaalliyagadan xaafanaw danddayettees; ment'ta.
Mentta giya qaalay naa??ntto siilabiliyan yerettidi nababettees giyoga. Menttissa giya qaalaan heezzu siilabile de?iyoge qoncce; ment-ti-ssa. Ha qaalan, heezzantto siilabilee yerettidi nababettees. Yaatiyo gishshaw yeretta malaatay heezzantto siilabiliyappe guyye baggaara xaafettees giyoga. menttis'sa. Ha qaalaan heezzantto siilabile keehi siyettiyo wode kaallidi naa??antto siilabile siyettees. Koyro siilabile yerettennaaga. 
Ha nuuni qommoora be?ido qaalaa bolli ?issi siilabiliya gujjidi xaafikko mentterettissa giygaa gidees. Hegee ?oyddu siilabile giyogaa (ment-te-re-tta). Ha?ikka ha siilabiliyan wurssetta siilabile ?ubaappe ?aadhdhidi yerettees. kaallidi naa??antto siilabile yerettees. Heezzanttuwan koyro siilabile yerettees. kaallidi de?iya qaalatun siilabile yerettiyosa ?akeeka
  'ba
         ?ek'ka
sanq'qa
         yees'sa
         xant'ta
         qilp'pa
         'qita
         'pila
         'siga
         singgis'sa
         sawis'sa
Meeziya
Kaallidi de?iya qaalati yerettiyo sohuwa malaata.
gongge
qanxxa
xantta
xaaxeretta
xaaxerettiis
gonddorssiis
neeni
nuukko
kuntta 
sissa
duuteretissiis
?awugaa?
tabaa
laamma
laamissa
laameretta
mentteretissa
lefa
laafa
woosa
woossa
?adaariaya

3.8.2. Qaalaa gidduwan yeretta malaatay ?awugan wodhdhi?
Yerttay wodhdhiyo sohuwa  woykko qaalay yerettidi nababettiyo sohuwa?eranaw kaallid ishiiqida ?oydduqofata ?akeekiyoge ?amarida xekkan ?akeekissees.
A. Hiraaga (sinttappe hananaw de?iya wodiya)malaatiya someta (saffixes).
peeshuwa bolli hiraaga someti gujetiyo wode he hiraaga malaatati minnoosona.
Leemisuwaw
?imm-a'na
?imm-a'nee
?imm-a'naagee
?imm-a'naara
?imm-a'naageti
?imm-a'naarii?
?imm-a'naaro
?imm-a'naageta
?imm-a'nabaa
B. Cora ?asaa ?azaziyo someta (plural imperatives)
Leemisuwaw 
?imm-i'te!
kaa?i'te!
?utti'te!
simmi'te!
yii'te!
C.?issi ?uray hara ?uraa ?issiba polissiyoga ?odiya gunddullay yerettees. 
Leemisuwaw
?imis'siis  (Baassi Bakkaala Baalotissi biraa ?imis'siis.
menttis'siis (Baassi Bakkaala mittaa menttis'siis.
laamis'siis
kaacis'siis
waasis'siis
qaxxis'siis
shemppis'siis
kaalis'siis
zaaris'siis	
D. Sunttaa corissiya someti yeretti nababettoosona.
 Leemisuwaw
boora'ti
para'ti
naa'ti
?asa'ti
tamaare'ti
3.9. Zeemaa /intonation/
Zeemay ?aybee? giya ?oyshaassi ?aliya zaaroy beettanaw danddayenna. Gidoppe ?attin zeemaa ?aybatetta birshshanaw  maliya zaaroy ?augenne ?issi ?akeekana bessiyabay de?ees. Hegeekka, cengurssaa xoqqatettay woykko ziqqatettay(pitch)  ha ?oyshaa zaaruwan keehi bayra beera bessiyoga gidiyoga. Nuuni haasayiyo wode nuuni nu cenggurssa xoqqu woykko ziqqi ?oottennan haasayiyo wodeti keehi guutta. Darotoo nuuni haasayiyo wode, nu cenggurssay xoqqu nne ziqqi gees. Zeemaa paattidi xaafiyogan woykko yootiyogan gita kiitay haasayiya ?izzawa ?ezggidi ?i/?a  waati haasayiyakko (cenggurssaa xoqqissiyakko woykko ziqqissiyakko) ?akeekiyoga. Hagee laafa ?ooso gidenna; nuuni hagaappe kase siilabiliya qanxxuwan qanxxuwan (segmental phonetics) tamaarido/xanna?ido hanotappe dummatees. Cenggurssaa xqqatetta woykko ziqqatetta (pitch) xoqqu woykko ziqqi giis giyogan tamaarida. Hega bagga ?asay xoqqiyagappe ziqqiyagakko pinniyo wode woykko  ziqqiyagappe xoqqiyagakko pinniyo wode ?awuge giidi metootees. Hegaassi giicettidi maaxoy ?eqqido zawi baynnaga ?erana bessees. 
Zeemay ?asay haasayiyo wode xoqqu woykko ziqqi gaana danddayees.
Leemisuwaw,
A. ?oysha haasatun zeemay xoqqu gees.
-  Hachchi giya biikki?
- ?aybe la hegaan wocamiyabay?
B.  ?azazo haasayatunkka zeemay xoqqees.
     Leemisuaw,
?agga!
wotta!
baada boora ?ekkada ya!
He maataa buucciyage la ?oone!

C. meeze haasayatussi zeemay ziqqees.
Garaa ?aude wodhdhute? Wontto baana gaada qoppays.
Tana?aw giya biidi yaana hindarkki.
Wolaytta doonan zeemay bayra beeraa bessiyoy qaalatu giddon de?iya cenggurssaa xoqqu nne ziqqi ?oottiyogana. Ha Wolaytta doonan beery de?iyo zeemay paranjja qaalan 'tone' giyoga.Hegaa giyogee ?issi qaalaa giddon  de?iya ?ustta pitaleti xoqqu woykko ziqqi giidi nababettidi birshettaa dummayiyo hanota bessiyaga. ?ane kaallidi leemiso qaalata?ekkidi paattidi be?oos. Hegaassi nuuni qommoora be?ido karettagiya qaalaa gujjidikka xeellana. Ha qaalaa be?anaappe kasetidi kaallidi lokomo giddon de?iya malaatata ?akeekos. [´] zeemay xoqqu giyooga bessiya malaataa, [`] zeemay ziqqi giyoga bessiyamalaataa.
káretta- mittaa káretta.
karétta- meray karétta.
karettá- karexissa.
Ha ?issi mala pitaletuppe merettida qaalaa Wolaytta ?asay heezzu dumma dumma birshettaw go?ettees.
Kaallidi de?iyaa qaalata ?akeekite.
  káwo
  kawó 
géla
gelá
?éretta
?erettá
xeéssaa
xeessáa
báánay
baanáy
Ha qommoora de?iya qaalatussi birshettaa xaafite.




Qaalatu Birshshetta(glooseriyaa)
Tuubbuwa------------------------------------------ ??? ???
kalláa---------------------------------------------------????? ???? ?? ??? ?? ???? ?? ??
waatta ?ustta-----------------------------------------??? ???/diphthong/
?adussa ?ustta-------------------------------------------??? ????
konkkiya---------------------------------------------------???
xippaa-----------------------------------------------------???
teqetta-----------------------------------------------------???
luuxxiyaga------------------------------------------------??????
teqecho---------------------------------------------------???
xuuqqiyaga----------------------------------------------???
solddiyaga-----------------------------------------------??????
shugo-gaaginaa-----------------------------------------???
piilanttiya-------------------------------------------------?????
worajjuwa----------------------------------------------------????? ????






Bibliography
Adams, Bruce A. 1983. A Tagmemic Analysis of the Wolayta Language. Unpublished Doctoral Dissertation, University of London.
Aklilu Abera. 2010. Negation in Wolayta. Un published Master Thesis. Addid Ababa University.
Allan, Edward J. 1976. Kullo. In Non-Semitic Language of Ethiopia, eds. M.L. Bender. 324-350. East Lansing: African Studies Center, Michigan State University. 
Azeb Amha. 2006. Wolaita. In Encyclopedia of Language and Linguistics:eds. K. Brown. Vol. 13, 607-612. Oxford: Elsevier Ltd. 
Azeb Amha. 2007. Non-Verbal Predicate on Wolayta. In Deictics, Copula and Focus in the Ethiopia Convergence Area, eds. Joachim Crass and Ronny Meyer, 99-117. Cologne:Rüdiger Köppe.
Bekale Seyum. 1989. The Case System in Wolayta Language (GB Approach). Unpublished Master Thesis. Addis Ababa University.
Bender, L. M. 2000. Comparative Morphology of the Omotic Languages. LINCOM EUROPA.
Bender, L. M. 1986. Proto-Omotic Phonology and Lexicon. In Cushetic-Omotic Papers from the International Symposium on Cushetic and Omotic Languages, eds. Marianne Bechhaus-Gerst and Fritz Serzisko, 6-9. Humburg: Helmut Buske Verlag Humburg.
Biniyam Sisay. 2008. Aspects of Koorete verb Morphology. Doctoral Dissertation, University of Oslo.
Bybee, J.L. 1985. Morphology. A Study of the Relation between Meaning and Form. Amsterdam: Benjamins. 
Bybee, J.L. 1994. The Evolution of Grammar. Tense, Aspect, and Modality in the Languages of the World. Chicago, London: The University of Chicago Press. 
Dahl, Ö. 1985. Tense and Aspect System. Oxford: Basil Black Well.
Degefu Dalke. 2012. Tense, Aspect and Mood in Wolayta. Unpublished M.A. Thesis, Addis Ababa University.
Comrie, B. 1976. Aspect. Cambridge: Cambridge University Press. 
Comrie, B. 1985. Tense. Cambridge: Cambridge University Press. 

Fleming, Harold. 1976. Omotic Overview. In The Non-Semitic Languages of Ethiopia, eds. M. L. Bender. 299-323. East Lansing: African Studies Center, Michigan State University Press. 
Getachew Talachew. 1975. The Grammatical Genders and Numbers in Relation to Nouns and Adjectives in Wolayta.Unpublished B.A. Thesis, Addis Ababa University.
Girma Awgichew and Meyer, Ronny. 2001. A reexamination of tense in Amharic.
Hayward, R.J. 2003. ‘The Empty Quarter of Afroasiatic Linguistics.’ In Research in Afroasiatic Grammar II: Selected Papers form the Fifth Conference of Afroasiatic Languages, ed. Jacqueline Lecarme, 241-261. Amsterdam: John Benjamins Publishing Company.   
Hirut Woldemariam. 1998. Problem of ‘WOGAGODA’ Orthogrpahy. In Interdisciplinary Seminar of the Institute of Ethiopia Studies. Addis Ababa: Institute of Ethiopian Studies. 
Hirut Woldemariam. 2003. The Grammar of Haro with Comparative Notes on the Ometo Linguistic Group. Unpublished dissertation, Addis Ababa University.
Lamberti, Marcello and Robert Sottile. 1997. The Wolayta Language. Cologne, Rüdiger Köppe. 
Lyons, J. 1968. Introduction to Theoretical Linguistics. Cambridge: Cambridge University Press. 
Ohman, Walter and Hailu Fulasa. 1976. Wolayta. In Language in Ethiopia, eds. M.L. Bender. 155-164. London: Oxford University Press.

Payne, Thomas E. 1997. Describing Morphosyntax. A Guide for Field Linguists. Cambridge: Cambridge University Press. 
Senait Mulugeta. 1984. The Pronouns in Wolayta. Unpublished B.A. Thesis, Addis Ababa University.
Sim, R. J. 1994. Wolaita. In the Encyclopedia of Language and Linguistics, ed. R.E. Asher (in chief), Vol. 19, 4988-4989. Oxford, New York, Seoul, Tokoyo: Pergamo Press.
Tucker, A.N and M.A Bryan 1956. The non-Bantu Languages of North Eastern Africa. London: Oxford University Press. 
Wakasa, M. 2002. A note on the –ett- Derivation in Wolayta. Tokiyo: Tokiyo University Press. 
Wakasa, M. 2008. Descriptive Study of the Modern Wolayta Language.  Doctoral Disertation. Tokiyo: Tokiyo University. 
Yitebarek Ejigu. 1970. Wolayta Verbs. Unpublished B.A. Thesis, Addis Ababa University.
Yitebarek Ejigu. 1983. The Phonology of Wolayta (Generative Approach). Unpublished Master Thesis, Addis Ababa University.


























































