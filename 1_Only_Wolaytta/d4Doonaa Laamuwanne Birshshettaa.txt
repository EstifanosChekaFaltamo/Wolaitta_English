Shemppuwaa 1
Doonaa Laamuwanne Birshshettaa 
WLL- 316   
Geluwaa 
                   
Doona laamoynne birshshettay doonaa siiqiya asa ubbawunne doona eranchchatussi bayranne bira ooso. Gido shin ha naa”ata xeelliyagan cora bala xeelay de’ees. 
Hegeekka: - Eta giddon de’iya dummatettaa, he oosuwaa oottiya asassi de'ana bessiya kandduwa, qaraanne luxetta xekkaa …. h.h.m.
Laamoynne birshshettay naa'aykka guuxxishshin naa'u doonan keehi xoqqa kumettanne gida era hakkaa koyyees. Hagaa mala doonaa era abbeebaynna asi coo porxxu giidi kiyidi doonappe doonawu laamanawunne birshshanauwmalikko henttay beennasaa koshshay biyogaa kiyes. Ha naa”u oosotikka qassi laamettiya/kanenne laammiyo doonatun kumetta naqaashaa tololayiyo abbiya koyosona. Hegee xaykko issi issi qaalaassi laammiyo hara doonan he qaalaa techchiya qaalata koyidi birshshiyogee laammiyogee/ birshshetta zeli”unttiyogaappe kanttidi aattana koyyido kiitaa zubbarssiyo qaadaykka keehin daro. Hegaa gishshawu issi doonaa Lo”o Laammiyagaa / birshshiyagaa giyoogee he doonassi de'iya mayzza shonggaa naagidi laammiyogee aybippenne aadhdhiya gita ooso gidiyooga akeekiya asa. Hegaa gishshassa lufaa geeshshido doonaa birshshiyageeti daroto luxidi bishshiyageetuppe daroosona giyoogee. Gaasoykka issi doonassi de'iya mayzza shonggaa eranaassi eti keehin matattiyo gishsha. Issi kumetta zoozee baynnan birshshiyagee / laammiyagee a oosuwaa nabbabiya woykko a ezggiya asaa doonaa seeraa balappe giidi xola birshshettanne zuubbarida kiitaa gakkanawu de'iya balakko kaalettana danddayees hegaa gishshawu laammiyageeti/ birshshiyageeti laamettiyanne laammiyo doonatussi de'iya kumetta mayzza wogaa loytti shaakkidi erana xaykko mankkaa maaraa naagida kiitaa birshshiyo doonan aattana danddayokkona. 
      Qanttan naa”u woykko appe dariya doona haasayiyogee issi asassi laammiyo/birshshiyo oosuwakko lawuhugiidi gelanawu danddayissenna. Gaasoykka ha oosoy daro didigaaye abbiya koyyiyaba. Leemisuwaassi, issi heeran haasayettiya doonay hara heeran pokkoba gidanawu danddayees. Hegaassi issi doona birshshiyagee he doonaa haasayiya heera wogaakkaShaakki eridinne qaalata dooridi haasayana koshshees. Dotore Luwis giyo Miishshiiniya labanchcha paranjjay “Wolaytta asaai wolaytta doonay xoossa” yaagiis. Issi doonaa birshshiya izaawi doonaa ereesi gaanawu danddayiyoy he doonaassi de’iya:
-	Qaalaa- issi doonan de’iya woxxi qaaxxidabatu ubbaassi mayzza doonan de’iya sunttaappe doommidi kahaa giddon de’iyabaa gakkanawu he heeraa asay qonccissiyo sunttata tookkidanne haasaya cenggurssatu zuppiyan he doonaawati maayettin merettidi xeesettiyobaa ubbaa erana xayikko laamuwa gidin birshshettaa malana bessettenna. Lem, asaa sunttaa birshshettaa xeelliyagan Wolaytta asaa sunttaa tookkida birshshettaara de’iya 3,700ppe dariya tilla qaalata de’oosona shin daro asay ha”i hegeetuppe dariya baggaa dogirggiis. HK; Amaada, Anjjulla, Asalla, Baassa, Baddana, Bolola, Caakkisa, Cammasa, Cara, Daamoota, Daabbara, Daana, Dada, De’a, Halaala, Hannichcha, Haxeera, Gaadanna, Gaagga, Gooba, Looha, Loota, Leqqa, Maara, Maaddeeba, Malddaaya, Oogata, Olola, Otoora, Saanna, Saaboora, Soorata, Woyshsha, Xoona, Zaana, Zaara, Zaaza, hhm sunttati keehin gida birshshettaa tookkida anqqara Wolaytta qaalatashin ha”i yeletaa kushiyappe kessi ekkiyageeta akeekanaagee keehin koshshes.
-	Dronaa seera- issi doonan de’iya qaalati shiiqidi he doonaa haasayiya asay maayettido mayzza wogan kumette kiitaa aattanawu zuppetiyo qopaa qashuwaappe biidi kumetta aaho qopaa gakkanawu tookkiyo qaalaa garadaa seeraa eriyoga keehin koshshes.
-	Wogaa- issi doonaa haasayiya heeraa/ sheeshsha giddon he sheeshshay bari doonaa go’ettidi barina qonccissiyo peeshshaa kandduwa
-	Bilaa –issi doonaa go’ettidi he doonaa haasayiya sheeshshay doonaa go’ettiyo wogaa
-	Hidduwa- issi doonay cenggurssa wogaappe doommidi wurssettaa go’aa immiyosaa gakkanawu de’iya seeraa paatettaa, hhm shaakkidi erana bessees. 
Laamuwanne Birshshetta Qommota 
Issi gida laammiyage /birshshiyagee barssi de'iya eraa xekkaa deretettaa giddon wode medhdhiyo cora ooratta naqaashatun siqidi (surqqidi) dichchanawunne boolimissanawu keehin caddi oyqqidi nabbabiyaganne era hasiyaga gidona bessees. Ooratti laammiddi de'iyo doonaara gayttiya deretetta giddon beettiya ay naqaashanne aggi aadhdhana bessenna. 
Leemisuwassi shankkaa xeelliyagan xaafettida /haasayettidabaa issi doonappe hara doonawu birshshanawu koyikko birshshettiyanne birshshiyo naa”u doonatunkka eta haasayiya deretetta giddon de'iya doona wogatan keehin ciimman muukettidi huulluqetti kanttidi he derettetay naayettiyo mayzza haasayata /xaafo bilata / haaranagee birshshettawu gelanappe kasetana bessees. Hagaa mala eran amppidi oottiyo birshshattassi qommoy cora gidikkonne amaridaageeta be'anawu:- 

A. Maashiniya laamuwa
Hagee dumma dumma zammana miishshata (komppiteeriya guugiya) go”ettidi asa koshshennan birshshiyo hiilla. Hageekka birshshiyonne birshshettiya doonata xeelliyagan eta qaala kochchaa eta haasayiya asay maayettiyo haasaya wogaah.h.m koyrottidi komppiteeriya guugiyan caani wottidi laamettiya doonan xaafettidabata ha bagga guugiyaara gelissiyo wode laammiyo doonan giigida xuufiya ha baggara kessiya maashine oosuwan pe'oosappe unddenna wode gidikkonne hagaa mala laamoy keehin diccida biitta asa doona xallawu oottiya keehin al”o ooso. Woykko cora eranne cora marccuwa adussa wodiyanne aaho makkisuwa koyyiyaba 

B. Maashiniyan maadettiyo laamuwa. 
Hagee A sunttay qonccissiyo gadan maashinenne asay maadettidi laammiyo ooso 
Leemisuwassi- issi doonan issi qaalassi de'iya birshshetta oychchidi laammiya maashinee issuwappe dariya qaalata xiddissanawu danddayees. He wode he qaalassi laamiyo doonan keehin matatiya maashiyassi immana danddayees. Haga mala birshshettay maadettidi oottiyo laamuwa geetettees. 
C. Herega Laamuwa/ screen translation/
Hagee darotoo odi-bessan shiiqiya paxa eeshuwaa xaafuwan woykko haasaya doonan laammidi shiishshiyoga 
Hegeekka paxa Eeshoy leemisuwassi Inggilize biittan Inggilizettuwan oosettidaga gidikko a be’iya asaasi odi – bessa herega bolli tohossara A birshshetta xaafi shiishshidi nabba bissiyoga woykko haydaa kaallidi allaga cenggurssan hara doonan laammidi shiishshidi ezggissiyooga. 

D. Lallaba Laamuwa /Oral Translation
Hagee qassi daroton issi doonan xuufiyan giigidi shiiqidaba hara doonan biddan /haasayan / laammidi shiishshiyoga
Leemisuwawu:- Geeshsha maxaafa luxissiya labanchchati amaarattuwa xaafettida maxaafaa wolayttattuwa xaafidi laammiyogaa koshshennan wolayttato lallaba woga go’ettidi shiishshiyoga 
E. Heeratto Laamuwa /Localization translation/
Hagee qassi issi doonappe hara doonawu laammiyo wode issibay he laammiyo heeran de'iya mayzza doona go’a wogakko zuubbaranadan oottidi laammiyoga gididi keehi koshshiya laamo qommo. 
Birshshetta Qommota /Types interpretation /
A. Kaalo Birshshetta /Consocutire interpretation /
     Birshshiyagee haasayey haasayay doommanappe kase barina giigissi uthidi issoy haasayiyo caggiyo wodiyan ellellidi birshshiyooga. Hegaa oottiyoy naa”u doonatikka oosuwa bolli de'iyo wode. 
Leemisuwassi- Toophphiya xaatta mooconaynne chayna xaatta mooconay naa”aysinttan uttidi bari doonan doonan go”ettidi haasayiyo/ wode naa”a doonakka issuwaga haragakko ‘shiriyo oosuwa birshshiyagee oottees. 
B Ziire Birshshetta /Simultaneous interpret/ Ha birshshetta wode birshshiyagee haasaya ezggiddi ziiriyan birshshees. Hagaa oottanawu birshshiyageeti giigida ezggo miishshata hayttan tokkidi issoy haasayiyo wode hara corati bari doonawu doonawu birshshidi he doona ezggiya asa sissiyooga. 
Leemisuwawu- Toophphiya kiike Baalimoonatu dubbushanshiiqiya lallabaa cora wodala ganjjeti barissi giigida siiran uttidi dumma dumma doona haasayiya galchcha yaratussi eta doonan doonan birshshidi shiishshiyoga. 
Doonaa Laamuwan Akeekana Bessiyabata. 
Daro asay doonaa laamoy keehin barchcheyebanne ooninne issiba issi qaalappe hara qaalawu woykko issi xuufiyappe hara mise qaalata oyqqida xuufiyawu laammana danddayettees giidi qoppees. Gidoshin doonaa laamoy issi issi qaalawu hara doonan de'iya mise birshshetta demmidi garadissiyoga xalla gidennan hara daro qara koyyiyo gishshawu coo guppy gelidi doommikko laammi simmin birshsheti erettennaba gidana danddayees. Hegaa gishshawu doonaa laamuw oottana koyyiya izaawie akeekana koshshiyo corabatuppe amaridabati 
A. Haasaya Laamuwassi Koshshiyabata
Birshshiyoogee ziire kaalanne saasuha birshshata haratussi qonccissiyooga. Birshshettay keehinbarchcheyiyanne undduwaalo ooso gidiyo gishshawu booluma ayfiya murutissanawu birshshiyagaassi 
1) Birshshiyo doonatu bolli xoqqa xekka eraynne qalay de'ana bessees.
2) Hara doonawu laamettida naqaasha akeekaynne ciima yirggettay de'ana bessees. 
3) Xuufiya giddon de'iya birabata dummayidi malaatiyo hiillay de'ana bessees. 
4) Shemppoy baynnan he oosuwassi maaddiya in”a (injje) qaalata woommidi shiishshana bessees …. H.h.m qarati xaykko haasaya laamoy keehi barchche. 
Gujuwan qassi laammiyaga asatetta xeelliyagankka eeso zaaroy qoncce qaalan haasayiyooge, xoqqo xekka akeekiya guugee …… h.h.m haratuura lagge koshshiyaba. 
Keehin Maaddiya Gacetta qofata
•	Haasaya huuphe yohuwaara kasettidi barina meezyiyogaa.
•	Haasayappe ayfettiya yohota gaccicidi xaafi oyqqiyoogaa.
•	Kumetta birshshettaappe kasettidi biratiya qaalatu birshshetta koshshiya doonakko laammiyogaa.
•	Kaalo birshshetta wode haasayiyagaara miiretetta dabbota medhdhiyogaa. 
•	Issi issi qaalassi de'iya cenggurettaa /pronounsation/ naagidi boxooxissidi xeegiyoogaa. 
•	Haasayaa wurssettan shiiqiya qoncce dashetta giigissiyogaa.
•	Keehin un”o hanotaa giddon eesonne gamma birshshetta hiilla haariyogaa. 
•	Zaareto oosoy baynnaga eridi keehin akeekidi oottiyogaa. 
•	Shiiqida gugaassi lame doonan aattiyo kiita qonccetetta wudiyogaa. 

Xaafo doonaa birshshettawu koshshiyabata
 Xuufiya laamoy hara qommo laamuwappe keehin dummatees. Xuufiya laamuwassi awudekka eeso zaaruwa woykko hayrettaa koshshenna. Gidiyaaga keeha wodiyaa ekkidi ciimmatettan qoppidi qaala kochcha go’ettidi, injjettiya qaalata dooridi, eranchchatuppe eessidi /woommidi keehin gaanida hanotan oottiyo ooso. Issi xuufiyan birshshiyobay issito ezggin carkkuwan kantti aggiyaba gidennan adussa wodiya gam”iyanne corayeletawu laatettiya doona gidiyo gishsha xalla gidennan xaafidaagee/ra baynnasan nabbabiyageeti xaafidaageetu huuphiyan qofettidaa kiitaa akeekanaadan oosettiyaba gidiyo gishshawu keehin naagettiyogaa koshshes.
•	Gidiyo gishshawu birshshiyo doona hidduwassi, doona bilassinne seerassi dumma wudetta immidi keehin gammatettan laammiyoga koshshees. 
Ha oosuwassi keehin akeekana bessiya gacetta qofatikka:- 
•	Qaala gidennan kiita laammiyoga
•	Laammiyobassi mayzza doona gida peenoy daanadan doonawata woykko doona eranchchata wuressetta maachchawunne goydo nabbabuwassi shoobbiyoga. 
•	Eeso eranne xoqqa akeeka go”ettiyoga. 
•	Bari era abbiyappe bollatiyaba harakko malaatiyoga. 
•	Laamo eranne qarata wodiyaara baanadan Poshiyoga 
•	Doona ciimma eray birshshetta bolli kaa’iyo beera akeekidi go”ettiyoga. 
•	Xuuge woykko doona seeray doonappe doonan biittappe biittan dummatana danddayiyo gishshawu keehippe wudiyoga. 
•	Kane xuufiya xaafida asa /xaafanchchaa/ hidduwa lo”in iitin kaalliyoga …. H.h.m haarana bessees. 


SHEMPPUWA NAA”A.
DOONAA LAAMIYOGAA.
   Doonaa laamuwa eranchcha giyoogee issi doonan xaafettida kiitaa hara doonan qofettida kiitay zuubbarennan zaariyaaga giyooga. 
Laammiyage cora doona eriyaaga woykko cora doonawatussi zarphphe giidana danddayiyaga. Hegaa gishshawu doonaa laammiyaage 
•	Kane xuufiya hidduwa barqqi baynnan eranawu woykko akeekanawu bessees giyooga. Laammiyo doonagakka hegaattuwa. 

2.1 Lammiyaga kandduwa

 Ooso kanddoy cora ooso macaratunkka koyyettiyaba gidikkonne doona laamuwassi dumma koshshees. Laamuwa eranchchati koyrottidi koshshiya kanddota eranawunne eta bolli aawatetta ekkanawu koshshiyogee hitti gutta (must) /murtte/ 
a) giiguwanne era – (Giiguwanne Eraa )
•	Eranchcha laammiyageetinne birshshettiyanne birshshiyo naa”u doonankka eta doona seera, doona woganne doona qaalata hegaa dankka doonay haasayettiyo deretetta giddon de’iya mayzza woga gita ciimmatettan eriyooga keehin koshshees Gujuwankka laamuwa eranchchati birshshiyobatuppe kareera lume gezuwan de'iya kumetta era haaranawu bessoosona. 
Amerkkaa laamuwa amoy /ALA/ qonccissiyogadan gida laamo erachchchay gida nabbabanchchanne cora zanggaarata (Loohetta, tobetta, luxetta ) kanttidaaga gidana bessees. ALA-nnea mala eqotattuppe markkatetta demmidi he markkayidoba xalaala bolli wudidi laammiyaga /birshshiyaga / gidana bessees. 

 B) – Kiphata /manna/ 

    Gida eranchcha laamo woykko birshshetta oosanchchayi birshshiyo woykko laamiyonne laamettiya doonawa deretetta giddon de'iya mayzza wogaa bonchchiyaga, bari era he wogawu haarissidi kanttiyaga, ubba ban (maayuwan, gittan) barina meezeyidi he heera malatiyaga gidana bessees. 

•	 Go”aa Ooshshaa
Laamuwassi shiiqida naa”u doonatu bolli dumma dumma hanotan merettiya ooshshati de’ikko leemisuwawu qoncce gidinna kase xuufe, diccibeenna woykko birshshettawu barchcheyiyanne ooratti maachcha koyyiya qaalati issoti issoti ta eraysi giidi birshshattan zuubbarissidobati … h.h.m de'ikko gida laamanchchay geenttennan micci bessidi maacisseesppe attin demo sohuwaara kanttenna.
•	Aathiyo Kiitaa
Tumanchcha /laammiyageeti awudekka xaafettida woykko haasayettida kiita giddon xaafiyage /haasayage /aattana Koyyido kiita shaakki eridi, a baaso oottidi laamees.
Hegaa giyooge kane xuufiyappe /haasayappe / kare kiyees woykko didigaaye qofaa gujjees giyooga gidennan kumetta kiita tookkida doona ayfeta cenggurssa wulaatata, wogata shaakki eridi birshshettiya orginal language doonan de'iya kiitay birshshiyo doonan kumetta kanttidoba boxooxissees giyoga. Hegee xaykko qaala qaalan techchidi aggi kanttikko qoppido kiitay tottetiyo qaaday cora.
•	Xuura Naaguwa

Gida laammiyageeti awudekka gidin laamo woykko birshshetta haggaazasi shiiqida ay naqaashakka he oosuwappe kareera go”ettanawunne kare uzuuzissanawu bessenna kawo seeran un”o hanotan he naaqaashay koyettana xaykko aatti immiyoge gita dano gidiyooga eroosona.
•	Gaxan Eqqiyoga
Gida laamo woykko birshshetta eranchchati awudenne gidin barina oottiyobappe gaxa kessana besseesppe attin issi baggi zuubbarana besse nna. Hegaa giyooge laamanchchay kane xuufiya bolli de'iya mattumma, bolla pacaa, sheeshsha, qommuwa bariya, luxetta xekka, aquwaara de'iya ammuwa gutaraba … h.h.m xeelliyagan kare woy soo dafana bessenna. 
 Gida birshshiyagee issi qaala hara qaalawu laammiyoga gidennan doona meetiyanne wogaa go”ettidi kumetta qofaa suqqidi kumeetta kiita aattiyaga gidikkonne bawu shiiqi dabappe kareera bari koshshan amppidi didigaaye wottana besseenna. 
2.2. Laamuwanne Birshshetta Meete Oosodan Ekkiyoga. 
Laamoynne birshshettay meete ooso buussa gididi bari giddon oyddu doona baaso qarata: Ezgguwa, haasaya, nabbabuwanne xaafuwa oyqqidi naa”u meetetuppe gidduwan eqqidi sigettiya ooso 

21-ntta xeetu laytta geluwappe doommidi ha oosoy lumegezo meete oosossinne attennan maayettidi go”ettiyoba gididiasi ay oosuwa bollikka ay eriyo dooneinne yellattennan he doona qarata baassi njjettiyadan dooridi kiita aattanawu danddayssiya hanota tookkidi issi heerappe lume gezuwa gakkanawu haggaaziya gita ooso. 

Leemisuwasi issi xaaliya dottoree xaaletto xalla eriyagee issi Toophphiya giddon heera doonatuppe issuwa xalla eriya hargganchchaara maayeettidi harggiya xallidi pattanawu doona laamo eranchchay dottoriyappe guuxxenna gina koshshana danddayees.

2.3 Laammanchchaa qaratanne era 
Kanttida amarida layttatuppe doommidi lume gezoy issi heeratettawu keehi shiiqiddi de'iyo gaasuwan xuufeta laamuwa bolli naa”u xuufetan de'iya kiitatu bixetetta yiggettay keehin banchche ooso gididdi de'ees. Laammiyageeti doona doonawu laammiyageeta gidennan issi doonan de'iya aattanawu koyettida kiita hara doonan kumettatettan aattiyageeta gidiyo gishshawu kaallidi de'iya qalatanne errata haarana bessoosona. 

•	Nabbabo qaraa
•	Xaafo qaraa 
•	Ezggo qaraa 
•	Koshshiya era
•	Deretetta giddon de'iya haasaya hidduwa, wogaa, zagaa… h.h.m haarana koshshees 
Hageeta demmanawu dumma dumma xaafettidabata 
Leemi 
•	Cora qaala kochchaa
•	Inssay kiloopidiya /pidda qaala kochchaa 
•	Dumma dumma doona xuugeta meezettiyogee keehin koshshees
2.4 Meete Haasaya Abbiya /Communicative competence/
Hagaa giyooge doona hidduwa macaraa gididi haasayi yageetu doona seera era wudees. 
Hegeetikka: Qoqata/(qoyashshata) / syntax/
•	Gunddula wogaa /Morphphology /
•	Wogaa era /social knowledge / oyqqees. 
Ha qofay dell hymes (1966 kQ) giyo eranchchan merettidi 
Naan chemsky (1965 k.Q) giyo eranchcha “abbiyanne poluwaagiya qofa toochchiis. Meete haasaya abbiya qofay meeto shiiquwa hunddumatuppe issuwa gididi doona luxettassi baasodan ekettees.  Kanalenne swain /1980/ meete haasaya abbiya bunchchidi birshshiyogadan gidikko heezzu kiyees. 
Hegeetikka – doona seera abbiya/ Qaalanne seerata / 
-	Deretetta doona hidduwa abbiya (haasaya gammatetta
-	Haasaya hiillaa abbiya/ meete hilla gammateta/ giidi shaakkidosona. 
Kanale (1983) goydo qofan qassi haasaya ‘abbiya (discause competence): kasiya kaaluwanne maatta “giyaaga gujjiis. Bachman (1990) ha qofaa aahuwan battidi maayretta abbiya (organizational competence)nne dogota doona go’aa abbiya/pragmatic competence/ giidi zaggiis. 
Gidoshin ooni aybaa giidi maacikkonne ha qommora qonccida ubbabati issi laammiyagaassi /birshshiyagaassi / a kushiya gelana bessiya baasota gidiyoga eriyogee keehin koshshees. 


2.5 Laamuwa buussa. Hiilanne ogeta 
Wogan keten”ida geerata culture spesfic concepts/ 
•	Laammiyogeenne geetteesay /allusion/ Laama oosuwan keehin barchcheyiyabata. Gidiokkonne ha metuwa pagalanawu go’ettiyo amarida hiillati de’oosona. Leemisuwassi ammanuwaba, luxettaba, saynissiyaba, qorggettaaba /philosophy/ - h.hm xuufeta koyyettida doonatun shiridi go’ettanawu maaddiyaba gididi issi doonay diccidanne 

Lume gezuwan de’iya geerata concepts haaridaaga gidikko laamuwassi banchcheyenna. 
CC, kuler (1996) giyogaattan kane doonaninne koyyetta doonata giddon de'iya dichcha dummatetta aaho tettay laamuwa unddu walotettaara issippe bees. 
Nida (1964) laamo ogeta kaalliyagaadan malaatiis.
1.	Minddiro ogeta (technical procedures)
2.	Kane doonan koishshida doona yirggiyoga
3.	Kane doonan xuugeta  laamuwappe kase ciimman akeekiyoga
4.	Manggettonne mise birshshetta maacciyoga
2. Mayretta ogeta (organizational Procedures
     Krings (19'6) laamo ogiya “laamo meto bolli laaminiyageeti” birshshanawu kahan maaciyo abbiya” giidi birshshiyo wode :- 
•	Seguinot (1989) qassi ha birshshettan amppidi heezzu lume gezo hiillata malaatiis. Heggeetikka:- Adussa wodiya qanxxennan laammiyoga 
•	Laamishin gayttiya balata sinttawu keerennan giigissiyoga –nne
•	Xoqqa balata goydiya geetussi woykko gaydettawu aggi adhdhiyoga
•	Loescher (1991) qassi akeeka bolli keehin wudidi laamo hiilla qonccissiyo wode:
•	Kohen (1998) Laamo danchch (component. Content, element ) keta hiilla ogenne hiilla gidenna oge giyagan shaakkidi yirggees. 
•	Bell (1993) qassi laamo oosuwappe kasettaakka bessiyay hiilla kumettan akeekiyoga giidi maaciis.
•	Jaskelanine (1999) hillaba piddissidi odiyosan qassi duuxxenna danddaya, gida abbeta, injje ogeta go’ettidi birshshiyo doonan eranne akeeka woommiyogenne kane doona xuufiya dooroy keehin kayra ooso gidiyoga qonccissiis. 
•	New mark (1998) Laamo ogeti keehin aaho gidishin laamo hiillay qassi xuntta birshshetta tookkidaaga giidi dummayiis. 

Hegaappe denddidi kaalliya laamota qonccissiis. 
•	Bixe laamuwa (qaala qaalan techchiyo birshshetta)
•	Gatto laamuwa /kiitakko zuubbarida/ laamuwe 
•	Tuma laamuwa /kane doona awudiyan birshshiyo laamuwa/ 
•	Pula laamuwa /kane doona pula naagida laamuwa
•	Zuubbarisso laamuwa /koshshiya doona wogakko zuubbarida laamuwa
•	Yeda laamuwa /kiita baaso oottidi koyiyogadan laammiyoga.
•	Zuge laamuwa /zuge kiita tookkida qaalata baaso oottidi laamuwa
•	Maayetta laamuwa /gugaa kahan amppida laamuwa giidi shaakki wottiis
2.6 Wogan baasettida geeratu laamuwa hiillaa
Wogan baasettida geerata laammiyogee qommora qonccissidogadan keehin barchche gidishin 
            Graidler (2000) giyo doona eranchchay kaalliya hiillata malaatiis. 
1. oorata qaalata giigissiyoga 
2. kane doona qonccissota akeekiyoga 
3. kane doona pula naagiyoga 
4. Naa”u doona issi mala qofati de’ikko dabboyiyoga 
Hegadankka qassi geettassa laamuwa xeelliyagan 
Lappihalme (199') wottido malaatati 
I sunttaa naaguwa 
•	Sunttata laamennan polettiyagaa
•	Maadtiya kaaletata gujjiyooga 
•	Sunttata go’ettidi qonccissuwa immiyoga 
II Techchiyogaa
III Xoqolliyoga
Sunttaa Xayssidi haraban / Lem kotta sunttatun qoncciissiyo
•	Geettessanne I tookkidi sunttata xayssiyoga xaaxi waaxin laamuwa oosuwa bolli laammiyageeti oottananaanne haarana bessiyabay keehin coraba gidikkonne hagaappe qommora qonccidabati bessenna baasobatanne ayfettiyaba gidiyoga erana bessees. 

SHEMPPUWAA 3
Birshshettaa – Aybatettaa
Birshshettay issi xonne doonaa hidduwaassi de’iya birshshettaa qaalanne qofa qashuwa birshshetta oyqqees Birshshettay Girike qorggaa platoon 19ttoxL. yyk tobbiya doometoosappe hachchi gakkanawu cenggurssaa, Gunddulanne qoqataara (syntax) issippe bixe tobettidi gam”idaba
3.1 Birshshettaa –birshshettaa /the mining of the mining/ 

Birshshettaa giya qaalassi aawussi cora birshshettay de'iyoga ha geera bolli oottiya pilgganchchatussi gita barchche gididi gam”iis. CK. Ogden- nne I-A. Richards (19'1) qonccissiyogadan “issibassi giya qofan 16-22 sima shaahota hietidi wottidoga G.Leach (19'4) 
Qassi xufidi laappun qommuwassi shaakiis. Hegetikka:
                   1. Geeraa concepituat mining birshshettaa- pilggettan beettiya birshshe
                   2. Zontte birshshettaa – sheephe kiita demmiyo birshshetta
                   3. Peeshsha birshshettaa – deretettan ammanettida birshshettaa
       4. Heenna birshshetta – haasayiyaga kaha bessiya birshshettan 
                   5. Phoolisso birshshetta Geema qofata hara ogiyan bessiya birshshettaa 
                   6. Xufo birshshetta – an”ura kiitan amppida qonccetta ayqqida birshshettaa
7. Wudettaa birshshetta- Kiitaa kasiya kaaluwan amppida birshshetaa giidi wottiis. 

3.2Qaalatu Dabbotettaa

Qaalatu dabbotettaa xeelliyo wode issi doonay haasayettiyo heeran de’iya asay maayettiyoge he qaalan tookettida kiittan amppidi issi qaalay issi qaalassi matatiyoogee erettees
Leemisuwassi ‘Gaytaa” gayytaa “ giya qaalay “tukkiyaa” giya qaalappe daruwaa “ashuwaa” giya qaalakko matatees. Xaaxi waaxin heezzu qommo qaala dabbotetta geerati de'oosona. 
Hegeetikka. Misetettaa (synongm) 
                     Phalqqetettaa (antonym
                     Qoomaa   (homonym) dabbotetta. 
1.	Misetettaa – Wolayttattoy mise qaalatun keehin ichcha doona – issi qaalassi mise birshshettaara de'iya (immana danddayiya) cora qaalati de'ana danddayosona Leemi gitaa-woggaa
gwutta – geera
           Suuppa – Sufuruwaa, burcciya
2.	Phalqqettaa:- Issi qaalassi phalqqetta birshshtta woykko morkke kiitaa tookkida qaalaa gaana danddayettees.
Leemi – Iitaa-keeha. am”iya protiyaa, pudiya, dugiyaa, h.h.m.
3.	Qoomaa:-issi barina danddayida birshshettara deriya qaalay hara birshshethaara de’iya aakkiya qaalan mitetiyo birshshettaa.
                         Leemi:- maahiyaa, qaammuwa – do’aa
                                       Bitaniya, mishiriyo-asaa
                                        Wogaraa, xiidaa – mittaa

De’uwan 


Doza                       Medosaa                                
                                                      Mehiyaa
          Kafuwa            Moliya

do'aa        Somehiyaa

                                                    Gammamaa             Kacaama

Paraa    hariyaa 
3.3 Gunddulaa Yirggettaa.
Qaalatussi daro kifiletti de'ana danddayoosona. 
Hegeetuppe yirggedi gaccidi kessiyoga gunddullaa 
 Yirggetta gaana danddayettees
                 Leemisuwa menttirggidosona. Giya qaalassi hum''ay 
Mentti giyaba gididi ha qaala yirggiyo wode mentti/rggi/dosona giya rickitada oyqqiis. Mintti/rggi/do/sona – giya kiita oyqqees

AdhdhidaWodiyaayohuwawaa/coratettaa

 Mentti-rggidosona giya qaalay issiba kase wodi issuwappe 
Corattiya yohuwawati minttidooga qonccissiya birshshettaa oyqqana danddayees.

3.4 QQ birshshettaa (Qofa-qasho)
Qofa qasho birshshettay a giddon de'iyanne a medhdhida qaalatu birshshettappe kiyees. Gidoshin issi mala qaalatu shiiquwan merettiya qofa qashoy ubbato issi mala kiita aattanawu danddayenna. 
 Lem- “Na'ay kanaa gooddiis” giya qofa qashoynne“Kanay na'aa goodiis” giya qofa qashoy tookkido kiitay dumma dumma. Hegaa gishshawu kiitaa qaalatuppe guuxennaga qofa qasho giddon de'iya utettaynne garaday xeelettana bessees. 


Shemppuwaa 4
Birshshettaa Hunddumata. 
Bruce Metzgel(1993) giya geeshsha maxaafa birshshetta eranchchay odiyogadan “issiba issi doonappe hara doonawu laammiyogassi geeshsha maxaafa laamoy baaso” giidi ekkees. 
 Ha birshshettaa eranchchay birshshettaassi baaso gidida geeshsha maxaafay xaafettido heeran de'iya xaafa bilanne ayyanaa oosuwa gatti oyqqidaba gidiyoge laamuwassi keehin barchchenna cora phalqqetta qofa tokkidaba giidi qonccissees gaasoykka geeshsha maxaafay lume gezuwan de'iya ubbay ammaniyoba gididi ammana bessiyabay ayyaana oosoba xalleyye maxaafay xaafettido heera wogaynne doona bilay issippe ekettana bessii giya qofay hanno gakkanawu birshshetta eranchchatu giddon phalqqettanne za'a medhdhidi gam''idooga. 
Hegaara gayttiyagan hanno gakkanawu kaallidi yiida naa”u eqettiya hunddumati /theory/ de’oosona. 
Hegeetikka. 1. Ayyaana oosuwa siise ekkidi issi issi heeran de'’iya doona  woganinne hidduwan zemppittissidi birshshiyoga giya hunddumaynne kane doonan de'iyabappe issibanne ashshennan koyyettida doonakko laammiyoggaa. Giya hunddumay erettidaageeta gididi naa”a walakkiyoga giya heezzantto hunddumaykka oosuwan pee’iis. 
      Hagappe denddidaagan gomppan keehin dummattiya geeshsha maxaafati merettidosona. 
Leemi 1) Mayzza Lume girike doonaa gezo laamota ha xeelliyagan cora laamo eranchchati dumma dumma wodiyan denddidi dumma dumma xeelatun amppidi geeshsha maxaafa birshshidosona 
Leem Hegettikka:- 
1) Aquila – '0 u eranchchati (Lxx) – “laamuwa bolli wotoy erishin  de'ees “giigan denddidi Ibiraawe doonappe girike doonakko geeshsha maxaafa laammida  Ayhude laamo eranchchata—Gidoshin I laammi do maxaafa kiitaa baaso oottennan qaala qaalan laammidoga gidiyo gaasuwan A laamo hundduma toochchidi oliyaaggin oosuwan pe’ennan attiis. 
2) Symachus:- (berishin) king jemus bision. Hagee qassi Aquila laamuwa hundduma toochchidi denddidaaga gididi laammiyo  doonan issi issi kane doonan de’iya barchcheyiya qaalata guutta poo’issi bessidi birshshana bessees giya hundduma kaallidi geeshsha maxaafa laammiis gidoshin hegee qassi aqiiddi girike doonappenne Ibiraawe doonappe hara doonawu geeshsha maxaafa laammiyode cora phalqqetta medhdhiyaba gididi beettiis. 
3. mJerome:- Hagee qassi kane doonaa zuge qaalata koyyido doonakko laammiyo wode poo’isso birshshettay imettana bessees. Giya hundduma kaallidi birshshiis. Gidoshin shin 
I kaallido ogee undduwaalo gidiyo gaasuwan ha qommogee tuura issi mala metoy merettiis. 
              2) Inggilizetho laauwa. Ha oosuwa bolli cora eranchchati cora ogiyan denddidi cora xeela kaallidi cora qommo maxaafata giigissidosona. 
    Hegeetuppe amarida erttidageeti:- 
1) kawo Yaaqooba birshshetta (161)- Gal”a inggilizettuwan birshshettidanne ooratta inggilizettuwan birshshiya asaa hachchi gakkanawu keehin waayissiya birshshettaa. Gaasoykka koyruwan dariya baggi cora birshshetta tookkida qaalata go’ettidooga gididi 2-uwan dariya baggi guubaa giddon de’iya (cee gida) qaala go’ettidooga. 
2) Edward Narwoode birshshettaa /1'29-1'94)
Hagee qassi ooratta inggilizettuwan ooratta maachcha xalla shaakkidi birshshidoogana 
3) Noqg Webstere birshshettaa /1833/ Hagee qassi kawo yaaqoba birshshetta bolli de'’iya doonaa seera barqqanne zuge haasatu birshshetta barqqa zuuqqidi birshshanawu malido maxaafa. 
4) Julia E. Smithe  birshshettaa (18'6) 
Birshshettaa eranchchiyo gidada Sonddiiqe giynege issi doonay issuwappe harawu qassi he haraykka harawu birshshettiyo hanotaa sonddiiqe geettees. Hanna qassi Amerkkaa doona birshshettan erettida metuwa birshshanawu kane doonaa xombbetettan birshshido maxaafaa. 
      Ha ubbaa gidduwan mererrida metoy lume gezuwa gakkida geeshsha maxaafay issi, mala gidennadan oottidoogappe aadhdhidi hachch lume gezuwan beettiya ammanotu coratettawukka gaaso gidiyooga eranchchati geenttennan qonccissidosona. 
         Xaaxi waaxin Richard Whately (1'8'-1863) giyo 
Dubiline Phaaphphaasee- lume gezo kirisaanetu yaa’an (Ecumenical form) eqqi denddidi keehin koyyoyiya lallaaban geeshshsa maxaafa bollan birshshiyageetu gaasuwan merettida danuwa cora naqaashatun keten”idi qonccissiddi “Ta dabbotoo siyite !, Hagee maxaafay geeshsha maxaafa gidenna !, Geeshsha maxaafa birshshetta oyqqida maxaafappe attin giidi gugaa kahaa laammana gakkanawu dummatetta qoncciissiis. Hagee maxaafa doonappe doonaa laamuwa bolli de’iya hunddumatu coratetta gaasuwan merettida meto gidiyoogakka ubbay maayettanadan oottikanttiis. 


SHEMPPUWAA 5
Laamo Xuufiya Maachata (Standdards of translation texts)
Issi xuufiya issi doonappe hara doonawu laamanawu era, wolqqaa, miishshaa, a bolli gussiyoge coo gidennan deretetta giddon de’iya ha oosuwaara gayttidi gita metuwa pagalanaassa. Hegaa gishshawu demo xuufiya ubbaa doonappe doonawu laammiyogee hada daafura gidennadan ay mala xuufiya ayba gaasuwan, woykko ayssii doonappe doonawu laammiyo giyaagan erettida maachchati doona bessoosona. 
   Issi xuufe meete miishshadan ekettanawu haarana bessiyo laappun maachchati de’oosona. 
               Hegeetikka      1. Maayettaa /Colusion /
                                                2. Kasiya kaaluwa (Coherance )
                                                3 Hoolliyaa (intentionality)
                                                 4 Nashettaa (acceptibitty)
                                                  5. Naqaashiynega. (informativity)
                                                  6. Hanotettaa /Situationality)
'. Zuussatettaa (intertextuality)
                                        Geetettoosona 
1, Maayettaa. Hagee maachcha ubbappe bayratiyanne kayro maachcha gididi xuufe giddon de’iya  mayretta dabbotettaa xeellees. Kaakkanne kaara gattidi shiisherettin meete xuufe meretana kiyana. Danddayenna. 

Hagaa xeelliyagan Haliday- nne Hassun (19'6) ichchashu maayetta hiillata qonccissidosona. 
Hegeetikka ..a) Guyye malaatiyoga /Regernce) 
                     b) laammiyoga (subsstuation)
                      c) Xaalliyoga ellipsis) 
                      d) Dabboyata (Conjunction) -nne  Tanggacissiyoga
                      e) Tanggaccota (lezical cohesion) go’ettidi  issi xuufiya giddon maayettaa  Na’iya laaxa maasu, Na’iya maayada baasu. medhdhana danddayiyroga qonccissidosona. 
Ha soo aso giyo wode yela zinnaas. 
2. Kasiya Kaaluwa – hagee maayettaara issippe biyaaba gididi maayettay xuufiya qottanne mayrettaa xeelliyo wode kasiya kaaloy qassi xuufiya giddon de'’iya qofay huupheppe toho gakkanawu tookkana bessiyo dabbo tettaa xeellees. 
3. Hoolliya- Maayettaynne kasiya kaaloy xuufiya bolli wudiyo wode hoolle qassi go'ettiyageetu kaha wudees. Hegeekka xaafanchchay ay hoolliya shocanawu xaafidakko qoncce gidana xaykko xuufe meete oosuwawu haniya kumetta xuufe gaanawu danddayettenna. 
4. Nashettaa – Nabbabiygee bari eriyo seeranne doonaa wogan issi xuufiya nashshana bessees. Hegaa gishshawu heerappe heeran wogappe wogan tooshissiya qofa tookkida xuufe gidikko meete miishshadan ekkana danddayettenna 
        5. Naqaashiyooga. Issi xuufe guutta giishin issiba xeelliyagan amrida ooratta naqaashata oyqqana bessees. Sa’an ubbi eriyoba xalla tookkidi xaafettiya xuufe meete miishsha giidi ekkanawu waayissees. 
6. Hanotettaa – Issi xuufe issi heeran de'iya deretettaa woykko peeshsha polo awudiyappe kare kiyana bessenna. Hegan giyooge woqa tookkananne malaatana bessees. Hegee baynna xuufiyawu kumetta bershsheti baawa gaana daanddayettees. 
'. Zuussatettaa Hagee issi xuufiyassi ha wogan xaafettida hara xuufettuwra de'iya dabbotettaa xeelliyaga gididi (gidishin) issi xuufe haruurodan hara xuufiya wogappe pelzzikko meete miishsha gaanawu waayissees. 
     Xaaxi waaaaxin issi xuufiya meete miishshadan ekkanassi laamuwa eranchchay koyrottidi he xuufiya giddon bollaara qonccissido maachchati de’iya baynna shaakkana bessees. 


